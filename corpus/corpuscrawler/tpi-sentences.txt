Long luksave olsem olgeta manmeri mas igat respek, na olgeta manmeri long dispela graun igat wankain raits long bihainim laik bilong ol, long gat lo na oda na gat gutpela sindaun.
Long ol hap nambaut taim manmeri i no luksave long raits bilong ol narapela manmeri, dispela tingting we ol manmeri mas gat fridom long toktok, gat fridom blong igat bilip, fridom long noken poret na fridom long laikim ol kainkain samting.
Dispela em i bikpela samting bilong olgeta manmeri.
Long wanem em i gutpela stret, sapos man i no inap hariapim narapela long halivim em, olsem laspela samting, long i go egensim man o meri igat olgeta pawa insait long kantri na husat i save lukautim ol pipol bilong em long nogut pasin tasol, na dispela raits blong ol manmeri em lo bai lukautim na banisim.
Long wanem, em i gutpela stret long strongim pasin bilong kamapim gutpela sindaun namel long ol kantri.
Long tingting bilong ol manmeri we i memba bilong Yunaited Nesens insait long Jata, strongim gen bilop bilong ol long raits bilong manmeri, long soim respek, na long soim olsem wanwan man na wanwan merigat raits, na bai ol i strong long kamapim gutpela sindaun long ples bilong ol, na kamapim gutpela laip long laik bilong ol wanwan yet.
We wanwan memba kantri bin tok long kamapim, wantaim Yunaited Nesens, pasin bilong respektim na lukautim raits na fridom bilong manmeri.
Long dispela, olgeta manmeri mas save long raits na fridoms em i wanpela bikpela samting tru bilong wanwan manmeri.
Tokaut long dispela toksave long raits bilong manmeri long olgeta hap bilong dispela giraun.
Long kamapim wanpela wei bilong olgeta manmeri na olgeta kantri, na olgeta wanwan manmeri, na olgeta samting I save mekim kamap komuniti, tingim dispela toksave, ol I mas skulim ol man meri bilong strongim, insait long wanwan kantri na tu long ol narapela kantri.
Yumi olgeta mama karim umi long stap fri na wankain long wei yumi lukim i gutpela na strepela tru.
Uumi olgeta igat ting ting bilong wanem samting I rait na rong na mipela olgeta I mas mekim gutpela pasin long ol narapela long tingting bilong brata susa.
Yumi manmeri igat olgeta raits na fridom i stap long dispela toksave, na noken skelim ol kainkain ol nammeri long ol samting olsem, kala bilong skin, em man o meri, tokples, lotu, politik, o ol narapela tingting, kantri o wanem hap yu kam long en, ol samting yu i gat, taim ol manmeri bon, o ol narapela samting.
Moa yet, noken mekim narapela samting long ol manmeri long as bilong wok politiks, wok jastis, o wok namel long ol kantri ilong dispela giraun o hap ol manmeri i kam long en, sapos em i free o narapela kantri i lukautim, i nogat gavman bilong ol yet o i aninit yet long pawa bilong king na kwin.
Yumi olgeta igat rait long stap laip, fri na sef.
Nogat manmeri mas stap na wok olsem slev.
Yumi olgeta i mas stopim wok slev na wok bilong salim ol manmeri olsem slev.
Nogat wanpela manmeri igat rait long givim pen nating long narapela na bagarapim nem, kros, pasin nogut o nogut wei bilong panisim manmeri.
Olgeta manmeri long olgeta hap igat rait long luksave blong lo.
Maski yu wanem kain man o meri, yumi olgeta igat wankain raits tasol long lo.
Sapos lo ino luksave long yumi wankain, yumi gat rait long tokaut long lo.
Olgeta manmeri igat rait long kot, long sanap long kot na kisim kompensesen sapos narapela manmeri o gavman i no bihainim Mama Lo bilong kantri bilong yumi.
Nogat wanpela man o meri o polis igat pawa long holim yu nating o rausim yu long haus bilong yu o long rot na kalabusim yu long rumgat o rausim yu go stap long narapela ples o kantri.
Ol manmeri igat rait long sanap na harim kot long ples klia, na husat i harim kot i mas stap fri long ol kainkain tingting long wokim gutpela tingting.
Olgeta wanwan manmeri we i sanap long kot, ol igat rait long tok ol i no bin rong, inap kot i ken soim rong bilong ol, na ol igat rait long behim tok bilong kot.
Na tu, lo i noken putim nupela lo na kalbusim gen.
Nogat wanpela man o meri igat rait long go insait long haus bilong narapela man o meri, o nogat rait long lukim pas bilong narapela man o meri, o holim o lukim samting bilong narapela man o meri.
Na tu i nogat man o meri igat rait long bagarapim nem bilong narapela man o meri o daunim nem bilong em.
Na lo mas stap long banisim dispela kain ol hevi o pasin olsem.
Yumi gat rait long wokabout na raun insait long kantri bilong yumi.
Olgeta manmeri igat rait long painim amamas long narapela kantri taim kantri bilong ol yet i laik patim, o bagarapim, o poretim, o kilim, o kalabusim ol nating.
Dispela rait ol no inap yusim sapos kantri bilong yu yet laik kotim na kalabusim yu sappos yu brukim la long kantri na as i no bilong politik o I no bihainim lo or paisin bilong Yunaited Nesens.
Taim mama karim yumi, yumi olgeta igat rait long gat asples o kantri bilong yumi.
Ino gat wanpela man o meri igat rait long rausim asples o kantri blong yumi.
Na yumi olgeta igat rait long senisim asples o kantri bilong yumi.
Ol Manmeri i bikpela pinis igat rait long marit, maski blek o wait, wanem lotu o wanem lotu o wamem kantri yu kam long em.
Tupela mas marit long laik bilong tupela yet, nogat narapela man o meri inap hariapim ol long marit.
Femili emi bikpela samting tru na komumiti wamtaim gavaman mas banisim na lukautim ol.
Yumi olgeta igat rait long baim ol samting bilong yumi olsem, haus, graun.
Yumi olgeta igat raits long tingting long ol kainkain samting, lotu na bilip tu.
Na yumi igat rait long senisim ol dispela tingting tu, na yumi igat rait long stap olsem, olsem yu yet o wantaim narapela, na skelim tingting na bilip wantaim ol narapela.
Yumi olgeta igat rait long tingting na tokaut, na narapela man o meri nogat rait long stopim yu.
Na tu, yumi gat rait long putim tingting long niuspepa, radio na tv.
Yumi olgeta igat rait long bung wantaim ol narapela.
Narapela man o meri nogat rait long pulim na stopim yu long bung wantaim ol narapela manmeri.
Yumi olgeta gat rait long stap insait long gavman, sapos yu sanap long eleksen o yu makim narapela long sanap long sait bilong yu.
Olgeta manmeri igat rait long kisim wankain pablik sevis olsem ol narapela manmeri insait long kantri blong ol.
Yumi olgeta gat rait long makim husat man o meri yu laik makim.
Olgeta manmeri na pikinini i wanpela memba long sosaiti, igat rait long stap long gutpela laip na gutpela sindaun, igat rait long kisim halivim long kantri, na ol wanem kain halivim save kam long ol intanesenel lain tasol ol wanwan manmeri mas bihainim laik bilong ogenaisesen na riso bilong gavman.
Olgeta igat rait long wok na yumi olgeta igat rait long wok long wanem kain wok yumi laikim.
Wokples mas i stap gutpela wei yumi no inap painim bagarap na yumi mas was gut long pasin nogat wok.
Yumi olgeta, maski i kam long wanem hap, mas kisim wankain moni long wankain wok.
Olgeta i wok igat rait long kisim pei na pei i mas inap long lukautim yu yet wantaim femili, sapos nogat yu gat rait long kisim moni long sampela narapela hap long karamapim dispela hap long karamapim dispela ol nids biong yu wantaim femeili.
Yumi olgeta igat rait long malolo na wok sotpela taim tasol.
Na tu, yumi igat rait long kisim pei long taim bilon maolo.
Yumi olgeta igat rait long stap gut na lukautim femili bilong yumi, long halivim olsem, kaikai, klos, haus na marasin.
Sapos manmeri i no gat wok, em sik, kisim bagarap long sampela hap long bodi, lapun stret, na ol narapela samting i mekim sindaun i hat.
Yum igat rait long askim gavman long halivim.
Mama na pikinini ol i bikpela samting long laip bilong yumi olgeta.
Ol igat rait long painim na kisim gutpela halivim na yumi mas lukautim ol gut.
Maski pikinini igat papa o pikinini bilong rot.
Ol pikinini igat wankain raits na olgeta gat rait long painim na kisim gutpela halivim.
Olgeta manmeri gat rait long edukesen.
Olgeta pikinini mas go long kominiti skul, skul i bikpela samting na olgeta pikinini mas go long kominiti skul fri.
Olgeta manmeri i mas igat wankain rait long go long narapela kain skul o teknikel skul.
Skul mas stap long lainim mipela long gutpela pasin bilong gutpela sindaun wantaim ol narapela manmeri na pasin bilong helpim na laikim ol.
Education i mas redim yumi long strongim rispek long ol human rights na fridom.
Education i mas promotim save na wok bung wantaim ol narapela kantri.
Yumi noken wari olsem pasin bilong ol o lotu bilong ol i narapela long yumi.
Yumi i mas skruim wok bilong Yunaited Nesens long kamapim na larim peace.
Olgeta papa mama igat rait long painim wanem kain skul i gutpela long pikinini bilong ol.
Yumi olgeta gat rait long bihainim gutpela tumbuna pasin bilong yumi waintaim ol nupela pasin olsem, caving, potri, penting, tumbuna singsing na stori.
Yumi gat rait long serim o usim gutpela samting i kam long ol save manmeri ol kolim scientist husat mekim nupela kainkain save.
Tu yumi yet mas kisim samting long wok yu mekim kamap, narapela noken kisim nem o namba long wok bilong narapela man o long samting we em i mekim kamap.
Yumi olgeta igat rait long gavmen bilong mipela long kamapim dispela kain ol lo long kantri bilong yumi.
Na olgeta kantri long wol i mas igat gutpela sindaun na wok bung wantaim.
Yumi olgeta igat risponsibiliti o wok long wokim insait long komuniti long kamapim ol dispela ol raits.
Ol raits i mas igat lo i stap long lukautim raits bilong ol narapela, raits bilong yu no inap daunim raits bilong narapela.
No gat wanpela man o meri inap kamapim nupela lo insait long komuniti we lo i no binainim lo bilong Yunaited Nesens.
No at wanpela narapela man o meri o kantri inap long usim dispela human raits lo long kamapim birua long narapela o bagarapim ol raits na fridom bilong yu.
Long taim bilong Pol, Korin em wanpela bikpela taun i stap long provins Akaia long hap bilong ol Grik.
Pol yet em i namba wan man bilong autim tok bilong Jisas long taun Korin, na em i bin kirapim sios long dispela taun.
Tasol taim Pol i lusim ol na i go mekim wok long narapela hap, ol hevi i bin kamap long sios bilong Korin.
Olsem na Pol i raitim dispela pas bilong givim gutpela tingting long ol na stretim ol hevi bilong ol.
Pol i wari long ol Kristen bilong Korin, nogut bilip bilong ol i slek.
Na nogut gutpela pasin bilong ol i bagarap.
Em i toktok long stretpela pasin ol marit i mas mekim, na long ol hevi i save kamap long taim ol man i no larim Spirit bilong God i stiaim wokabaut bilong ol.
Em i tok tu long gutpela pasin bilong lotu na long ol kain kain presen Holi Spirit i save givim long ol Kristen.
Na em i tok long ol man i dai pinis bai i kirap bek gen.
Long olgeta dispela samting i bin givim hevi long ol Korin, Pol i mekim gutpela tok tru bilong helpim ol long klia long laik bilong God.
Wanpela hap bilong buk planti Kristen i save laikim tru, em sapta 13.
Long dispela sapta Pol i soim olsem pasin bilong laikim tru ol arapela, em i namba wan presen God i save givim long ol manmeri bilong en.
Mi Pol, mi aposel bilong Krais Jisas.
Long laik bilong God yet, em i mekim mi i kamap aposel.
Mi wantaim brata Sostenes mitupela i raitim dispela pas long yupela ol manmeri bilong sios bilong God i stap long taun Korin.
Krais Jisas i bin mekim yupela i kamap holi, na i makim yupela i bilong em yet.
Em i makim yupela wantaim olgeta man long olgeta ples ol i save lotu na prea long nem bilong Jisas Krais, Bikpela bilong yumi.
Em i Bikpela bilong ol na bilong yumi wantaim.
God Papa bilong yumi wantaim Bikpela Jisas Krais i ken marimari long yupela na mekim bel bilong yupela i stap isi.
Long han bilong Krais Jisas, God i bin marimari long yupela na mekim gut long yupela, olsem na oltaim mi save tingting long yupela na tenkyu long God bilong mi.
Mi tenkyu long God, long wanem, tok bilong Krais mipela i bin autim long yupela, dispela em i stap strong pinis long bel bilong yupela.
Long Krais, God inapim olgeta samting long yupela, em olkain pasin bilong autim tok na olkain save.
Olsem na nau yupela i wetim Bikpela bilong yumi Jisas Krais bai i kamap ples klia, na yupela i no sot long wanpela presen bilong Holi Spirit.
Jisas Krais bai i strongim yupela, na bai yupela i stap strong inap long las de, na bai yupela i no gat asua long De bilong Bikpela bilong yumi Jisas Krais.
God i bin singautim yupela bilong yupela i stap wanbel wantaim Pikinini bilong en Jisas Krais, em Bikpela bilong yumi.
Na God bai inapim tru olgeta samting em i bin tok long mekim.
Ol brata, long nem bilong Bikpela bilong yumi Jisas Krais mi tokaut strong long yupela olsem, yupela olgeta i mas wanbel long ol toktok yupela i mekim.
Yupela i no ken bruk nabaut.
Yupela i mas i stap wanlain tru long wankain tingting na wankain laik.
Ol brata bilong mi, ol lain bilong Kloe ol i bin tokim mi olsem yupela i gat kros i stap namel long yupela.
Mi tok long dispela pasin bilong tok pait i stap namel long yupela olgeta.
Sampela i save tok, “Mi bilong Pol.”
Na sampela i tok, “Mi bilong Apolos.”
Na sampela i tok, “Mi bilong Pita.”
Na sampela i tok, “Mi bilong Krais.”
Ating Krais i bruk hap hap, a?
Ating mi Pol mi bin i dai long diwai kros bilong helpim yupela, a?
Ating yupela i bin kisim baptais long nem bilong mi Pol, a?
Namel long yupela mi bin baptaisim Krispus tupela Gaius tasol, na narapela man nogat.
Long dispela mi tenkyu long God.
Olsem na i no gat wanpela man inap tok olsem, “Mipela i bin kisim baptais long nem bilong Pol.”
Tru, mi bin baptaisim narapela lain tu, em ol lain i stap long haus bilong Stefanas.
Na mi baptaisim ol arapela tu, o nogat, em mi no save.
Krais i no bin salim mi bilong baptaisim ol man.
Em i salim mi bilong autim gutnius.
Na mi no ken autim long kain smatpela tok ol saveman i save mekim.
Nogut mi mekim diwai kros bilong Krais em i kamap olsem samting nating.
Tru, ol man i laik lus, ol i save ting tok bilong diwai kros em i kranki toktok tasol.
Tasol yumi manmeri God i wok long kisim bek yumi, yumi save, tok bilong diwai kros em i strong bilong God.
Buk bilong God i gat tok olsem, “Bai mi rausim save bilong ol man i gat gutpela tingting na bai mi pinisim save bilong ol saveman.”
Orait nau bai yumi tok wanem long ol gutpela tingting na save bilong ol saveman bilong dispela graun?
Bai yumi tok wanem long ol man i save tumas long lo bilong Moses?
Na long ol man i save tumas long pait long toktok?
God i bin mekim olgeta save bilong ol man bilong dispela graun i kamap olsem kranki toktok tasol.
Long gutpela tingting na save bilong en, God i save olsem, long save bilong ol yet ol man bilong graun i no inap kisim save long em.
Olsem na God i makim narapela rot bilong em i ken kisim bek ol, em dispela “kranki toktok” mipela i save autim.
Ol man i harim dispela toktok na ol i bilip long God, orait God i save kisim bek ol.
Ol Juda i save strong tumas long lukim ol mirakel, na ol Grik i wok strong long kisim gutpela tingting na save.
Tasol mipela i save autim tok bilong Krais i dai pinis long diwai kros, na dispela tok i olsem tok nogut long tingting bilong ol Juda.
Na ol Grik i ting dispela em i kranki toktok tasol.
Tasol yumi ol manmeri i bin harim singaut bilong God, yumi Juda na Grik wantaim, yumi save, Krais em i strong bilong God, na em i save bilong God.
Ol man bilong graun i save ting olsem, sampela tingting bilong God i kranki tru.
Tasol dispela tingting i winim tru save bilong ol man.
Na ol i save ting, sampela pasin bilong God i soim olsem God i no gat strong.
Tasol ol dispela pasin bilong en i gat bikpela strong na i winim tru strong bilong ol man.
Ol brata, yupela i mas tingim taim God i bin singautim yupela na yupela i kamap Kristen.
Planti bilong yupela i no bin i stap olsem saveman long ai bilong ol man bilong dispela graun.
Na planti bilong yupela i no bin i gat strong.
Na planti bilong yupela i no bilong ol lain famili i gat biknem.
Tasol ol man God i makim, em ol man i gat kranki tingting long ai bilong ol arapela man, na long dispela pasin God i semim tru ol saveman bilong dispela graun.
Na ol man ol arapela i save lukim olsem man i no gat strong, em God i bin kisim bilong semim ol man i gat strong.
Na em i kisim ol man i no gat nem long dispela graun, em ol man ol arapela i save lukim olsem ol rabis samting na olsem ol samting nating.
Na long dispela pasin God i save mekim ol man i gat biknem na strong i kamap olsem samting nating.
Olsem na i no gat wanpela man i ken litimapim nem bilong em yet long ai bilong God.
God yet i bin putim yupela i stap wantaim Krais Jisas.
Na em i bin putim Krais i stap as bilong gutpela tingting na save bilong yumi.
Na long Krais tasol God i mekim yumi i kamap stretpela manmeri na i mekim yumi i wokabaut long pasin bilong em yet.
Na long wok bilong Krais tasol God i baim bek yumi na sin i no bosim yumi moa.
Olsem na God i laik bai yumi mekim pasin olsem buk bilong God i tok, “Man i laik amamas, em i mas amamas long Bikpela tasol.”
Ol brata, taim mi bin i kam long yupela na mi autim tok hait bilong God long yupela, mi no bin mekim ol kain kain bikpela toktok olsem ol saveman i save mekim.
Mi bin ting olsem, taim mi stap namel long yupela, mi no ken tingting long narapela samting.
Mi mas tingting long Jisas Krais tasol.
Yes, long Jisas Krais i bin i dai long diwai kros.
Na taim mi stap wantaim yupela, mi no gat strong.
Mi save pret, na mi guria planti.
Na tok mi bin mekim na gutnius mi bin autim, em mi no mekim long pasin bilong ol saveman, bai bikpela save bilong mi i ken senisim tingting bilong yupela.
Mi bin soim strong bilong Holi Spirit long yupela.
Mi bin mekim olsem, long wanem, mi no laik bai save bilong man i kamapim bilip bilong yupela.
Mi laik bai strong bilong God tasol i kamapim dispela bilip.
Tru, ol man i kamap strongpela pinis long pasin bilong God, ol i save kisim save long tok mipela i autim.
Tasol dispela save ol i kisim em i no kain save bilong ol man bilong graun.
Na em i no kain save bilong ol hetman bilong dispela graun, em ol lain i laik lus.
Mipela i autim tok long gutpela tingting na save bilong God.
Taim God i no wokim graun yet, na long save bilong em, em i bin makim rot bilong mekim yumi i sindaun gut wantaim em long heven.
Tasol tok bilong dispela rot i bin i stap hait, na i no gat wanpela hetman bilong dispela graun i bin save long en.
Sapos ol i bin save, orait ol i no inap kisim Bikpela bilong heven na nilim em long diwai kros.
Tasol mipela i tok long ol dispela samting buk bilong God i gat tok long en olsem, “ol samting bipo i no gat man i bin lukim o harim tok long en, na i no bin kamap long tingting bilong man tu, em ol samting God i bin redim i stap bilong ol man i save laikim em tru.”
Tok bilong ol dispela samting i bin i stap hait, tasol long wok bilong Spirit bilong em yet, God i bin kamapim long mipela.
Holi Spirit i save lukluk gut long olgeta samting, na em i save lukim tu olgeta tingting hait bilong God.
Spirit bilong dispela man yet, em i stap insait long em, em tasol i save.
Olsem tasol, i no gat wanpela man i save long tingting bilong God.
Spirit bilong God yet, em tasol i save.
Na mipela i no bin kisim spirit bilong dispela graun.
Mipela i kisim Spirit i kam long God, bai mipela i ken save long olgeta presen God i bin givim long mipela.
Mipela i save tokaut long ol dispela presen.
Tasol tok bilong mipela i no kam long save bilong man.
Holi Spirit yet i bin skulim mipela, na mipela i mekim dispela tok.
Mipela i save autim tok bilong Holi Spirit long ol man Holi Spirit i stap long ol.
Tasol man i no gat Holi Spirit, em i no inap kisim ol presen bilong Spirit bilong God, long wanem, em i save ting ol dispela presen i kranki samting tasol.
Yumi save kisim ol dispela presen long Holi Spirit tasol, olsem na ol man i gat Holi Spirit, ol tasol inap skelim na save tru long ol dispela presen.
Man i gat Holi Spirit, em i save skelim olgeta samting.
Tasol i no gat wanpela man em inap long skelim pasin bilong man i gat Holi Spirit.
Buk bilong God i gat tok olsem, “Husat i save long tingting bilong Bikpela, bai em inap long skulim Bikpela?”
Tasol tingting bilong Krais i stap long yumi.
Ol brata, bipo mi no inap givim tok long yupela olsem mi save givim long ol man i save bihainim Holi Spirit.
Mi bin givim tok long yupela olsem mi save givim long ol man i bihainim pasin bilong olpela bel.
Long dispela taim yupela i bin i stap yet olsem ol pikinini long pasin bilong Krais.
Mi bin givim susu long yupela.
Mi no bin givim strongpela kaikai long yupela, long wanem, yupela i no redi yet long kisim strongpela kaikai.
Na nau tu yupela i no redi yet, long wanem, yupela i bihainim yet pasin bilong olpela bel.
Yes, pasin bilong bel nogut long ol brata na tok pait, em i stap yet long yupela.
Na ol dispela pasin yupela i save mekim, ol i pasin bilong olpela bel.
Ol i pasin bilong ol man bilong graun tasol.
Wanpela man i save tok, “Mi bilong Pol.”
Na narapela i tok, “Mi bilong Apolos.”
Long dispela pasin yupela i stap olsem ol man bilong graun.
Yupela tingim gut.
Apolos em i husat?
Mi Pol, mi husat?
Mitupela i wokman tasol.
Bikpela i givim narapela narapela wok long mitupela, na long dispela wok bilong mitupela yupela i bin bilip long Krais.
Mi bin planim pikinini bilong kaikai.
Apolos em i bin givim wara long en.
Tasol God i bin mekim kaikai i kamap.
Olsem na man i planim pikinini kaikai, em i no gat nem.
Na man i givim wara, em tu i no gat nem.
God i save mekim kaikai i kamap, em wanpela tasol i gat nem.
Man i planim pikinini kaikai na man i givim wara, tupela wantaim i mekim wok bilong God.
Na tupela wan wan bai i kisim pe inap long wok tupela i bin mekim.
Mitupela i wanwok bilong God, na yupela i olsem gaden bilong en.
Yupela i olsem haus bilong God, em i wokim i stap.
Long marimari bilong God mi kamap olsem kamda i gat gutpela save tru bilong wokim haus, na mi lainim ol ston bilong wokim haus antap long en.
Na narapela man i wokim haus antap long ol dispela ston mi bin lainim.
Orait olgeta man i mas lukaut gut long pasin ol i wokim haus long en.
Yupela i save, i no gat wanpela man inap long putim narapela ston bilong wokim haus antap long en.
Jisas Krais wanpela tasol i stap, em God i putim pinis olsem namba wan ston bilong haus.
Na taim ol man i wokim haus antap long dispela ston, ating sampela bai i wokim long gol, na sampela bai i wokim long silva, na sampela bai i wokim long ol ston i dia tumas, na sampela bai i wokim long diwai, na sampela bai i wokim long kunai, na sampela bai i wokim long ol bun bilong wit.
Orait bihain wok bilong olgeta man bai i kamap ples klia long de God i makim bilong kotim ol manmeri.
Dispela de bai i kamap olsem paia, na dispela paia bai i traim wok bilong olgeta man wan wan, bilong painimaut wok bilong ol i gutpela o nogat.
Sapos wanpela man i wokim haus antap long dispela ston, na haus bilong en i no paia, orait dispela wokman bai i kisim pe.
Tasol sapos haus bilong wanpela wokman em i paia olgeta, orait olgeta wok bilong dispela man bai i lus.
Wokman yet bai i no inap lus, tasol em bai i stap olsem man yumi kisim bek long paia.
Yupela i haus bilong God yet, na Spirit bilong God i stap insait long yupela.
Ating yupela i no save long dispela?
Sapos wanpela man i bagarapim haus bilong God, orait God bai i bagarapim dispela man, long wanem, haus bilong God em i samting God i makim bilong em yet.
Na dispela haus, em yupela tasol.
Nogut yupela i giamanim yupela yet.
Long wanem, gutpela save bilong dispela graun em i olsem longlong pasin tasol long ai bilong God.
Buk bilong God i tok olsem long dispela, “Sampela man i save tingting long ol kain kain pasin bilong mekim nogut long ol arapela man, tasol God i save mekim ol dispela pasin bilong ol i bagarapim ol yet.”
Olsem na yupela i mas lusim pasin bilong apim nem bilong ol man.
Olgeta samting i bilong yupela.
Pol na Apolos na Pita na dispela graun na laip na dai na ol samting i stap nau na ol samting bai i kamap bihain, olgeta i bilong yupela.
Na yupela i bilong Krais.
Na Krais em i bilong God.
Yupela i mas ting olsem mipela i wokman bilong Krais na mipela i gat wok bilong lukautim gut ol tok hait bilong God.
Orait man i mekim wok bilong wanpela man, em i mas bihainim gut tok bilong bikman bilong en.
Olsem na sapos yupela i laik skelim pasin bilong mi, o sapos ol man i laik skelim pasin bilong mi long kot, bai mi no wari liklik.
Mi tu mi no save skelim pasin bilong mi yet.
Tru, mi no save long wanpela rong bilong mi, tasol mi no inap tok olsem, “Mi stretpela man.”
Wok bilong skelim mi, em i wok bilong Bikpela tasol.
Taim bilong kot i no yet, olsem na yupela i no ken skelim pasin bilong ol arapela man.
Yupela i mas wetim Bikpela i kam.
Em bai i kisim olgeta samting i hait i stap long tudak na putim long lait.
Na em bai i kamapim ples klia tingting bilong olgeta man.
Na long dispela taim God bai i tokim yumi olgeta wan wan long wok bilong yumi em i gutpela, o nogat.
Ol brata, mi laik helpim tingting bilong yupela, olsem na mi mekim ol dispela tok long mitupela Apolos.
Yupela i ken ting long mitupela na bihainim pasin i stret olsem buk bilong God i tok long en, na yupela i no ken kalapim dispela tok.
Olsem na yupela i no ken bikhet na litimapim nem bilong wanpela na daunim nem bilong narapela.
Pren, olsem wanem?
Husat i putim yu i stap bikman?
Yu gat wanpela gutpela samting yu no bin kisim long God, a?
Na sapos i tru yu bin kisim olgeta samting long han bilong God, orait bilong wanem yu litimapim nem bilong yu yet, olsem yu yet yu bin kamapim ol dispela samting?
Ating yupela i gat olgeta samting na yupela i stap gut tru.
Ating yupela i winim mipela pinis na i kamap olsem ol king.
Mi ting olsem, God i bin putim mipela aposel i stap las tru.
Mipela i stap olsem ol man, kot i tok pinis long mipela i mas i dai, na ol i laik kilim mipela i dai long ai bilong olgeta manmeri na ol ensel wantaim.
Bilong litimapim nem bilong Krais, mipela i stap olsem ol krankiman, tasol yupela i stap saveman long pasin bilong Krais.
Mipela i no gat strong, tasol yupela i kamap strong pinis.
Mipela i no gat nem, tasol yupela i gat biknem.
Bipo tru na i kam inap nau, mipela i save stap hangre, na nek bilong mipela i drai tumas, na mipela i save putim ol klos i brukbruk pinis.
Ol i save paitim mipela nabaut.
Na mipela i no gat ples bilong sindaun gut.
Mipela i save hatwok tru long han bilong mipela yet.
Ol i save tok bilas long mipela, tasol mipela i save askim God long mekim gut long ol.
Ol i save mekim nogut long mipela, na mipela i save pasim maus tasol na karim ol dispela hevi.
Ol i save tok nogut tru long mipela, tasol mipela i save bekim gutpela tok long ol.
Mipela i kamap olsem pipia ol man i bin tromoi.
Long ai bilong olgeta man, mipela i stap olsem rabis samting i doti tru.
Mipela i bin i stap olsem i kam inap nau.
Mi no raitim dispela tok bilong semim yupela.
Mi raitim, long wanem, mi laikim tumas yupela ol pikinini bilong mi, na mi laik kliaim tingting bilong yupela.
000 man bilong lukautim yupela long pasin bilong Krais, yupela i no gat planti papa.
Long pasin bilong Krais Jisas mi wanpela mi stap papa bilong yupela.
Yupela i bin kamap pikinini bilong mi long taim mi bin autim gutnius long yupela.
Olsem na mi laik kirapim yupela long lukim gut pasin bilong mi na bihainim.
Long dispela as tasol mi bin salim Timoti i kam long yupela.
Em i olsem pikinini bilong mi, na mi laikim em tru.
Em i save lukautim gut wok bilong Bikpela.
Bai em i kirapim gen tingting bilong yupela long ol pasin mi save mekim long i stap pas wantaim Krais, em ol pasin mi save skulim ol manmeri bilong olgeta sios long olgeta ples long bihainim.
Ating sampela bilong yupela i ting mi bai no inap i kam lukim yupela, na ol i bikhet nabaut.
Sapos Bikpela i laik, orait mi bai i kam long yupela kwiktaim.
Na taim mi kam, mi no kam bilong harim toktok bilong ol dispela bikhetman.
Mi kam bilong painimaut, ol i gat wanem kain strong.
Long wanem, kingdom bilong God em i no samting bilong toktok tasol.
Em i samting bilong pawa na strong.
Orait yupela i laik bai mi mekim wanem kain pasin?
Ating yupela i laik bai mi kisim kanda na mi kam bilong stretim yupela?
Mi harim ol i stori olsem, wanpela kain pasin pamuk i kamap namel long yupela, em kain pasin nogut tru ol haiden yet i no save mekim.
Dispela pasin i olsem, wanpela man i bin kisim meri bilong papa bilong en.
Tasol yupela i ting yupela i nambawan tru na i winim ol arapela, a?
Mobeta yupela i lusim dispela pasin bilong apim nem bilong yupela yet, na yupela i sori na krai.
Mobeta yupela i rausim dispela man i bin mekim dispela pasin nogut, na bai em i no i stap moa wantaim yupela.
Tru, bodi bilong mi em i stap longwe long yupela, tasol spirit bilong mi em i stap wantaim yupela.
Na i olsem mi yet mi stap tru wantaim yupela, na mi skelim pinis pasin bilong dispela man i bin mekim dispela pasin.
Olsem na mi tok, long nem bilong Jisas, Bikpela bilong yumi, yupela i mas mekim kibung.
Na strong bilong Jisas, Bikpela bilong yumi, na spirit bilong mi tu bai i stap wantaim yupela.
Na yumi mas putim dispela man long han bilong Satan, bai bodi bilong en i ken bagarap.
Yumi mekim olsem na long De bilong Bikpela bai God i ken kisim bek spirit bilong dispela man.
Yupela i save apim nem bilong yupela yet, na em i no gutpela pasin.
Ating yupela i no save olsem, liklik yis tasol i save mekim olgeta bret i solap?
Olsem na yupela i mas rausim olgeta olpela yis, bai yupela i ken i stap olsem nupela bret i no gat yis.
Mi save, yupela i stap pinis olsem bret i no gat yis, long wanem, ol i ofaim pinis Krais, na em i olsem sipsip yumi ofaim long Bikpela De Bilong Tingim De God I Larim Ol Israel I Stap Gut.
Olsem na laip bilong yumi i mas bihainim pasin bilong ol man i redi long dispela bikpela de bilong lotu.
Yumi mas rausim olgeta sin na pasin nogut long laip bilong yumi, olsem ol man i save rausim olgeta olpela yis long haus bilong ol long taim ol i laik redi long dispela bikpela de.
Na yumi mas bihainim pasin bilong klinpela bel na tok tru, na dispela pasin bai i stap olsem nupela bret i no gat yis.
Long narapela pas mi bin raitim long yupela, mi bin tok olsem, “Yupela i no ken stap wantaim ol man bilong mekim pasin pamuk.”
Mi no bin tok long yupela i mas lusim tru olgeta man bilong dispela graun i save mekim pasin pamuk, na ol man i save mangal na stilim samting bilong ol arapela man, na ol man i save lotu long ol giaman god.
Sapos yupela i laik lusim tru ol dispela kain man, orait yupela i mas lusim dispela graun olgeta.
Tasol as bilong tok mi bin raitim em i olsem.
Sapos wanpela man yupela i save kolim brata long Krais, em i mekim pasin pamuk o em i mangal long ol samting bilong ol arapela man o em i lotu long ol giaman god o em i tok bilas o em i spak o em i stilim samting bilong narapela man, orait yupela i no ken i stap wantaim em.
Na tu, yupela i no ken kaikai wantaim kain man olsem.
Ating mi gat wok bilong skelim pasin bilong ol man i stap ausait long sios, a?
Tasol wok bilong skelim pasin bilong ol man i stap insait long sios, em i wok bilong yupela stret.
Ol man bilong ausait, God yet bai i skelim pasin bilong ol.
Tasol buk bilong God i tok olsem, “Yupela i mas rausim dispela man nogut i stap namel long yupela.”
Sapos wanpela namel long yupela em i gat tok long narapela, ating em i save kalapim ol manmeri bilong God na i go mekim kot long ai bilong ol haiden?
Em i no gat sem long mekim dispela kain pasin, a?
Ating yupela i no save olsem, yumi manmeri bilong God yumi bai i skelim pasin bilong olgeta manmeri bilong graun?
Na sapos yumi bai i mekim olsem, orait bilong wanem yupela i no inap long skelim dispela kain liklik tok i kamap namel long yupela yet?
Na ating yupela i no save olsem yumi bai i skelim pasin bilong ol ensel tu?
Orait sapos yumi bai i mekim olsem, ating yumi inap tru long skelim tok bilong ol samting bilong dispela graun.
Olsem na sapos yupela i gat tok i kamap namel long yupela, bilong wanem yupela i save givim wok bilong skelim dispela tok long man i no gat nem long sios?
Mi mekim dispela tok bilong semim yupela.
Ating namel long yupela i no gat wanpela man i gat save inap long skelim tok i kamap namel long tupela brata?
Orait bilong wanem wanpela brata i save bringim narapela brata i go long kot, na i kotim em long ai bilong ol man i no bilip long Krais?
Yes, yupela i save bringim ol arapela manmeri bilong sios i go long kot, na dispela pasin bilong yupela i soim olsem yupela i pundaun pinis long bihainim pasin bilong Krais.
Bilong wanem yupela i no larim ol i mekim nogut long yupela?
Bilong wanem yupela i no larim ol i pulim ol samting bilong yupela?
Tasol yupela i no laik bihainim ol dispela gutpela pasin.
Yupela yet i save mekim rong long ol arapela na pulim ol samting bilong ol.
Na yupela i save mekim dispela pasin long ol brata bilong yupela yet.
Ol man i save mekim pasin nogut, ol bai i no inap i go insait long kingdom bilong God.
Ating yupela i no save long dispela, a?
Nogut yupela i giamanim bel bilong yupela yet.
Ol man i save mekim pasin pamuk, na ol man i save lotu long ol giaman god, na ol man i trabel long ol maritmeri, na ol man i save mekim ol kain kain pasin i gat sem wantaim ol arapela man, na ol stilman, na ol man i save mangal long ol samting bilong ol arapela man, na ol man i save spak, na ol man i save tok bilas long ol arapela man, na ol man i save pulim samting bilong ol arapela man, olgeta dispela kain man bai i no inap i go insait long kingdom bilong God.
Na bipo sampela bilong yupela i stap kain man olsem.
Tasol God i wasim yupela pinis na mekim yupela i kamap lain manmeri bilong em stret.
Yupela i kisim nem stretpela man pinis.
Na long nem bilong Bikpela Jisas Krais na long strong bilong Spirit bilong God yet, God i mekim yupela i kamap stretpela manmeri long ai bilong en.
Sampela man i save tok, “Olgeta samting i orait long mi mekim.”
Dispela tok em i tru, tasol i no olgeta samting i save helpim yu long i stap gut.
Olgeta samting i orait long mi mekim, tasol mi no ken larim wanpela samting i bosim mi.
Sampela man i save tok, “Kaikai em i bilong pulimapim bel, na bel em i bilong kisim kaikai.”
Dispela tok em i tru, tasol God bai i pinisim olkain kaikai na ol bodi bilong yumi wantaim.
Na ol bodi bilong yumi, ol i no bilong mekim pasin pamuk.
Bodi em i bilong Bikpela.
Na Bikpela em i bilong bodi.
Long strong bilong em yet God i bin kirapim Bikpela long matmat, na em bai i kirapim yumi tu.
Ating yupela i no save olsem, ol bodi bilong yupela i hap hap bilong bodi bilong Krais?
Olsem na sapos mi kisim ol hap bodi bilong Krais na mekim i kamap hap bodi bilong pamukmeri, dispela em i gutpela pasin, a?
Man i pas wantaim pamukmeri, em i kamap wanpela bodi wantaim em.
Ating yupela i no save long dispela?
Buk bilong God i tok olsem, “Tupela bai i kamap wanpela bodi tasol.”
Tasol sapos man i pas wantaim Bikpela, orait long spirit em i kamap wanpela wantaim em.
Oltaim yupela i mas i stap longwe long pasin pamuk.
Olgeta arapela sin ol man i save mekim, ol i kamap ausait long bodi.
Tasol man i mekim pasin pamuk, em i mekim nogut long bodi bilong em yet.
Ating yupela i no save olsem, bodi bilong yupela em i haus bilong Holi Spirit.
God i givim Spirit pinis long yupela, na em i stap insait long yupela.
Yupela i no bilong yupela yet.
God i bin baim bek yupela long bikpela pe tumas.
Olsem na olgeta samting yupela i mekim long bodi bilong yupela, yupela i mas mekim bilong litimapim nem bilong God.
Nau mi laik bekim dispela tok yupela i bin raitim long pas.
Sapos man i no marit, em i gutpela.
Tasol pasin pamuk i wok long kamap bikpela, olsem na mobeta olgeta man wan wan i gat meri bilong ol yet, na olgeta meri wan wan i gat man bilong ol yet.
Bodi bilong man i bilong meri bilong en, na man i no ken pasim.
Olsem tasol, bodi bilong meri i bilong man bilong en, na meri tu i no ken pasim.
Meri i no bos bilong bodi bilong em yet.
Man bilong en em i bos.
Na olsem tasol, man i no bos bilong bodi bilong em yet.
Meri bilong en em i bos.
Sapos yutupela i marit, orait wanpela i no ken givim baksait long arapela na pasim bodi bilong en.
Tru, sapos yutupela i wanbel na i laik tambuim bodi long sotpela taim, bai yutupela i ken mekim wok bilong prea, orait dispela pasin em i orait.
Tasol bihain yutupela i mas bungim bodi gen.
Nogut yupela i no inap bosim laik bilong bodi bilong yupela yet, na Satan i traim yupela.
Dispela tok mi mekim, em bilong helpim yupela tasol.
Em i no i stap olsem lo yupela i mas bihainim.
Mi laik bai olgeta manmeri inap i stap singel olsem mi.
Tasol God i bin givim kain kain presen long olgeta man wan wan.
Wanpela man i kisim wanpela kain presen, na narapela man i kisim narapela kain presen.
Tasol long ol manmeri i no marit, na long ol meri man bilong ol i dai pinis, mi tok olsem.
Sapos ol i stap singel olsem mi, em i gutpela.
Tasol sapos ol i no inap bosim gut laik bilong bodi bilong ol yet, orait mobeta ol i marit.
Nogut bel bilong ol i skrap long mekim pasin pamuk.
Long ol manmeri i marit pinis, mi givim dispela lo.
Em i no lo bilong mi yet.
Em i lo bilong Bikpela.
Em i olsem.
Meri i no ken lusim man bilong en.
Na sapos em i lusim man pinis, orait em i mas i stap nating.
Sapos nogat, em i ken i go bek na wanbel gen wantaim man bilong en.
Na man tu em i no ken rausim meri bilong en.
Na mi yet mi gat tok long ol arapela.
Dispela em i no tok bilong Bikpela.
Mi tok olsem, sapos wanpela brata long Krais em i marit na meri bilong en i no bilip long Krais, na sapos meri i laik i stap wantaim em, orait dispela brata i no ken rausim em.
Na sapos wanpela meri i marit na man bilong en i no bilip long Krais, na sapos man i laik i stap wantaim em, orait meri i no ken lusim man.
Yupela i save, man i no bilip, em i pas wantaim meri bilong en, na long dispela pasin man i kamap holi.
Na meri i no bilip, em i pas wantaim dispela brata, na long dispela pasin meri i kamap holi.
Sapos nogat, orait ol pikinini bilong yupela bai i no inap i stap klin long ai bilong God.
Tasol nau ol i stap holi.
Tasol sapos man o meri i no bilip em i laik lusim meri o man bilong en, i orait, em i ken lusim.
Sapos dispela kain pasin i kamap, orait dispela man o meri i bilip long Krais, em i no olsem kalabus i stap wantaim meri o man bilong en.
Em i ken larim em i go, long wanem, God i bin singautim yupela long i stap gut wantaim ol arapela.
Yu meri, bai yu inap helpim man bilong yu na em i kamap Kristen, o nogat, em yu no save.
Na yu man, bai yu inap helpim meri bilong yu na em i kamap Kristen, o nogat, em yu no save tu.
Yumi wan wan i mas i stap tasol long wanem kain laip God i bin makim pinis bilong yumi.
Wanem kain laip yumi bin i stap long en long taim God i singautim yumi, yumi mas wokabaut long dispela kain laip tasol.
Mi save putim dispela lo long olgeta sios.
Sapos ol i bin katim pinis skin bilong sem bilong wanpela man, na God i singautim em, orait em i no ken stretim bek skin bilong en gen na haitim dispela samting ol i bin mekim long em.
Na sapos wanpela man i no bin katim skin long taim God i singautim em, orait em i no ken katim skin.
Pasin bilong katim skin, em i samting nating.
Na pasin bilong man i no katim skin, em tu i samting nating.
Tasol pasin bilong bihainim lo bilong God, em i samting tru.
Wanem kain laip yumi bin i stap long en long taim God i singautim yumi, orait yumi mas i stap yet long dispela kain laip.
Ating yu bin i stap wokboi o wokmeri nating na God i singautim yu?
Orait yu no ken bel hevi long dispela.
Tasol sapos i gat rot bilong yu kamap fri, orait i gutpela sapos yu bihainim dispela rot.
Tasol man i bin i stap wokboi nating na God i singautim em, nau em i bilong Bikpela na long ai bilong Bikpela em i no moa i stap wokboi nating.
Olsem tasol, man i bin i stap fri long taim Bikpela i singautim em, nau em i kamap wokboi nating bilong Krais.
God i bin baim bek yupela long bikpela pe tru, olsem na yupela i no ken i kamap wokboi nating bilong ol man.
Ol brata, wanem kain laip yumi bin i stap long en long taim God i singautim yumi, yumi mas i stap long dispela kain laip tasol wantaim God.
Mi no gat lo bilong Bikpela long givim long ol manmeri i no marit yet, tasol mi laik autim tingting bilong mi yet, long wanem, God i bin marimari long mi na mekim mi i kamap man bilong autim tok i tru tasol.
Long dispela taim nau i gat ol bikpela hevi i wok long kamap, olsem na mobeta yupela olgeta i stap olsem yupela i stap nau.
Sapos yu kisim meri pinis, orait yu no ken painim rot bilong lusim em.
Na sapos yu no marit yet, orait yu no ken ting long kisim meri.
Tasol sapos yu kisim meri, yu no mekim sin.
Na sapos yangpela meri i marit, em i no mekim sin.
Tasol ol manmeri i marit bai i painim planti hevi long laip bilong ol, na mi no laik bai ol dispela hevi i kamap long yupela.
Ol brata, mi tok olsem, taim i sotpela nau.
Olsem na long dispela hap taim i stap yet, ol man i gat meri ol i mas i stap olsem ol i no gat meri.
Na ol man i save krai, ol i mas i stap olsem ol i no krai.
Na ol man i save amamas, ol i mas i stap olsem ol i no amamas.
Na ol man i save baim samting, ol i mas i stap olsem ol i no gat samting.
Na ol man i save mekim wok long samting bilong graun, ol i mas i stap olsem dispela wok i no bikpela samting long laip bilong ol.
Yumi save, i no longtaim na bai dispela graun wantaim olgeta samting bilong en bai i pinis.
Mi no laik bai ol wari bilong dispela graun i pulim nabaut tingting bilong yupela.
Man i no marit, em i save tingting planti long pasin bilong Bikpela.
Em i laik mekim pasin Bikpela i laikim.
Tasol man i marit, em i save tingting planti long ol samting bilong dispela graun.
Em i laik mekim pasin meri bilong en i laikim.
Olsem na tingting bilong en i bruk.
Na ol yangpela meri na ol arapela meri i no marit, ol i save tingting planti long pasin bilong Bikpela.
Ol i laik givim ol yet olgeta long God na i stap holi long bodi na long spirit tu.
Tasol meri i marit, em i save tingting planti long ol samting bilong dispela graun.
Em i laik mekim pasin man bilong en i laikim.
Mi mekim dispela tok bilong helpim yupela i stap gut.
Em i no bilong pasim yupela.
Mi laik bai yupela i bihainim ol pasin i stret na mekim wok bilong Bikpela oltaim.
Mi no laik bai wanpela samting i ken pulim nabaut tingting bilong yupela.
Sapos wanpela man i ting em i mekim pasin i no stret long yangpela meri ol i bin makim bilong em, na sapos laik bilong en i strong tumas, na sapos em i lukim i no gat narapela rot, orait em i ken bihainim laik bilong en na maritim dispela meri.
Em i no mekim sin.
Tasol sapos wanpela man i strong long bel bilong en, na i no gat wanpela samting i hariapim em, na em inap long bosim laik bilong em yet, na sapos em i pasim tingting pinis long em i no laik maritim dispela yangpela meri ol i bin makim bilong em, tasol tupela bai i stap singel tasol, orait dispela pasin i gutpela.
Olsem na man i maritim yangpela meri ol i makim bilong en, em i mekim gutpela pasin.
Tasol man i no maritim yangpela meri ol i makim bilong en, em i mekim pasin i gutpela moa.
Sapos man bilong wanpela meri i no i dai yet, orait dispela meri i mas i stap yet olsem meri bilong dispela man.
Tasol sapos man bilong en i dai, orait meri i no pas moa.
Sapos em i laik maritim wanpela man, orait em i ken maritim em.
Tasol em i mas maritim man i bilip long Bikpela.
Tasol mi yet mi ting olsem, sapos em i no marit gen, em bai i stap amamas tasol.
Mi ting Spirit bilong God i stap long mi, na mi autim ol dispela tok.
Ol Kristen i ken kaikai abus ol i bin ofaim long ol giaman god, o nogat?
Nau mi laik toktok long pasin bilong kaikai abus ol i bin ofaim long ol giaman god.
Sampela man i save tok, “Yumi olgeta i gat save.”
Dispela tok em i tru, tasol save nating em i save kirapim pasin bilong bikhet.
Tasol pasin bilong givim bel bilong yumi long ol arapela man, dispela i save mekim yumi i kamap strongpela Kristen.
Wanpela man inap ting olsem em i save tru long wanpela samting, tasol save bilong dispela man i no inap yet.
Tasol sapos wanpela man i givim bel bilong em long God, orait God i save tru long dispela man.
Long dispela pasin bilong kaikai abus ol i bin ofaim long giaman god, mi gat tok olsem.
Yumi save, giaman god em i no samting tru.
Em i piksa nating tasol.
Wanpela God tasol i stap.
Tasol maski sapos i tru dispela ol “god” i stap long heven o long graun, yumi gat wanpela God tasol, em God Papa.
Em i as bilong olgeta samting, na yumi stap olsem ol manmeri bilong em stret.
Na i gat wanpela Bikpela tasol, em Jisas Krais.
Em i bin wokim olgeta samting, na yumi bin kisim laip long em.
Tasol sampela man i no save long ol dispela samting.
Sampela i bin bihainim pasin bilong ol giaman god bipo.
Olsem na taim ol i kaikai dispela mit, ol i save ting em i ofa tru bilong giaman god.
Tingting bilong ol i no klia, na ol i kaikai, olsem na ol i pilim olsem ol i bin mekim pasin i no stret.
Tru, kaikai i no inap bringim yumi i go klostu long God.
Sapos yumi no kaikai, orait dispela i no mekim yumi i stap nogut long ai bilong God.
Na sapos yumi kaikai, orait dispela tu i no mekim yumi i stap gut long ai bilong God.
Tasol yupela i mas lukaut.
Yupela i save olsem, yupela inap long kaikai wanem samting yupela i laikim.
Tasol nogut dispela pasin bilong yupela i mekim, na ol man tingting bilong ol i no klia, ol i pundaun long sin.
Yu man i gat save, sapos yu go long haus lotu bilong giaman god na yu sindaun kaikai, na sapos wanpela man tingting bilong en i no klia, em i lukim yu, orait ating dispela pasin bilong yu bai i kirapim bel bilong em na em tu bai i kaikai samting ol i bin ofaim long ol giaman god.
Na long dispela pasin, save bilong yu i bagarapim dispela man bilip bilong en i no strong, em dispela brata Krais i bin i dai bilong kisim bek em.
Tingting bilong sampela brata i no klia.
Na sapos yupela i mekim dispela sin long ol na bagarapim bilip bilong ol, long dispela pasin yupela i mekim sin long Krais.
Olsem na sapos kaikai i save mekim brata bilong mi i pundaun long sin, orait mi no inap tru kaikai mit gen long laip bilong mi.
Nogut mi mekim brata bilong mi i pundaun long sin.
Yupela lukim pasin bilong mi.
Ating i gat wanpela samting i pasim mi?
Mi inap mekim wanem kain pasin mi laikim.
Mi wanpela aposel, o nogat?
Ating mi bin lukim Jisas, Bikpela bilong yumi, o nogat?
Mi bin mekim wok bilong Bikpela, na ating yupela i bin kamap Kristen long wok bilong mi, o nogat?
Sampela man i ting mi no aposel, tasol maski, yupela i save olsem, mi aposel.
Yupela i stap Kristen pinis, na dispela i olsem mak bilong soim olsem, mi aposel tru bilong Bikpela.
Sampela man i save skelim pasin bilong mi, na mi save bekim dispela kain tok long ol.
Ating i no orait long mipela aposel i kisim kaikai na dring olsem pe bilong wok bilong mipela?
Ating i no orait long mipela i maritim Kristen meri na kisim ol i go raun wantaim mipela, olsem ol arapela aposel na ol brata bilong Bikpela na Pita i save mekim?
Ating mitupela Barnabas tasol i mas mekim wok mani bilong lukautim mitupela yet, na ol arapela nogat, a?
Wanem man i save mekim wok soldia na em yet i painim kaikai bilong en?
Wanem man i save planim gaden na i no kisim kaikai bilong en?
Na wanem man i save lukautim lain sipsip na em yet i no dring susu bilong ol?
Nogut yupela i ting mi bihainim tingting bilong ol man tasol na mi mekim dispela tok.
Lo tu i gat wankain tok.
Moses i raitim tok olsem long lo, “Yupela i no ken pasim maus bilong bulmakau long taim em i wok long rausim skin bilong rais samting.”
Ating God i tingting long ol bulmakau na em i mekim dispela tok?
Em i tingting long yumi.
Yes, dispela tok em i bilong yumi, long wanem, God i laik bai yumi mas mekim pasin olsem.
Man i wok long brukim graun bilong gaden, na man i wok long rausim skin bilong rais samting, tupela i mekim dispela wok, long wanem, tupela i save tupela bai i kisim hap kaikai i kamap long wok bilong tupela.
Mipela i bin planim ol gutpela samting bilong spirit namel long yupela.
Olsem na sapos yupela i givim mipela ol samting bilong helpim bodi, ating dispela i no stret, a?
Em i olsem mipela i kisim kaikai long dispela samting mipela i bin planim.
Sapos yupela i orait long ol arapela man i kisim ol samting long yupela, orait yupela i mas orait moa yet long mipela i kisim.
Tasol dispela ol samting mipela inap kisim long yupela, em mipela i no save kisim.
Olsem na mipela i save karim planti hevi.
Mipela i no kisim, long wanem, mipela i no laik pasim rot bilong gutnius bilong Krais.
Ol man i mekim wok long haus bilong God, ol i save kisim kaikai long haus bilong God.
Na ol man i mekim wok bilong alta, ol i save kisim hap abus bilong ol ofa ol manmeri i mekim long alta.
Ating yupela i no save long dispela?
Olsem tasol Bikpela i bin givim tok long yumi olsem, ol man i save wok long autim gutnius, ol i mas kisim ol samting bilong helpim bodi long ol manmeri i kisim gutnius.
Tasol mi yet mi no save mekim dispela pasin Bikpela i tok long mi inap long mekim.
Na nau tu mi no raitim dispela tok bilong kisim wanpela samting long yupela.
Mobeta mi dai pastaim.
Mi save amamas long dispela pasin mi mekim.
Olsem na mi no laik bai wanpela man i pinisim dispela pasin bilong mi, em mi save amamas long en.
Taim mi autim gutnius, mi no inap apim nem bilong mi yet na mi amamas na tok, mi mekim gutpela pasin tru.
Autim gutnius em wok Bikpela i givim mi na mi mas mekim.
Mi no inap lusim dispela wok.
Sapos mi no autim gutnius, bai mi stap nogut tru.
Mi no inap kisim pe long dispela wok, long wanem, mi no mekim long laik bilong mi yet.
Bikpela i givim mi dispela wok na mi mekim.
Olsem na bai mi kisim wanem pe?
Ol samting mi inap long kisim long dispela wok bilong autim gutnius, em mi no save kisim.
Mi save amamas tru long autim gutnius nating long ol manmeri.
Na dispela amamas mi save kisim, em i olsem pe bilong mi.
Mi stap fri, na mi no wokboi nating bilong wanpela man.
Tasol long laik bilong mi yet, mi bin kamap olsem wokboi nating bilong olgeta man, bilong mi ken kisim planti man moa i kam insait long lain bilong Krais.
Olsem na taim mi stap wantaim ol Juda mi save bihainim pasin bilong ol Juda, bilong mi ken kisim ol Juda.
Mi yet mi no aninit long lo bilong Moses, tasol long ai bilong ol man i stap aninit long lo, mi save stap olsem man i stap aninit long lo, bilong mi ken kisim ol man i stap aninit long lo.
Long ai bilong ol man i no gat lo bilong Moses, mi save stap olsem man i no aninit long dispela lo, bilong mi ken kisim ol man i no aninit long dispela lo.
Tasol i no olsem mi lusim lo bilong God.
Mi bihainim lo bilong Krais.
Long ai bilong ol man i no gat strongpela bilip, mi save stap olsem man i no gat strongpela bilip, bilong mi ken kisim ol dispela man.
Mi bin kisim pasin bilong olgeta kain man, long wanem, mi laik traim olgeta rot bilong kisim bek sampela bilong ol.
Mi save mekim dispela olgeta wok bilong mekim gutnius bilong Jisas i kamap strong, bai mi tu mi ken kisim ol gutpela samting Bikpela i redim pinis bilong givim long ol man i bilip long gutnius.
Ol man i ran long resis, olgeta i save ran, na wanpela tasol i save kisim prais.
Ating yupela i no save long dispela?
Orait yupela tu i mas ran strong bilong kisim prais.
Na olgeta man i laik win long resis, ol i save daunim olgeta laik bilong bodi, na wok strong bilong kisim prais.
Ol dispela prais ol i kisim, bihain bai ol i bagarap.
Tasol prais yumi ting long kisim, em i no save bagarap.
Olsem na mi mekim olsem man i ran strong, na i no save lukluk nabaut.
Na mi mekim olsem man i boksen gut, na i no tromoi han nabaut na paitim win nating.
Mi save paitim tru bodi bilong mi na mekim em i bihainim laik bilong mi.
Nogut mi autim gutnius long ol arapela man na bihain mi yet mi no kisim prais.
Ol brata, mi laik bai yupela i save gut olsem, long taim bilong Moses, olgeta tumbuna bilong yumi i bin i stap aninit long dispela klaut God i bin putim i stap bilong soim rot long ol.
Na olgeta i bin wokabaut i kam brukim solwara Retsi.
Na i olsem olgeta i bin kisim baptais long klaut na long solwara, na dispela baptais i makim ol i stap lain bilong Moses.
Na olgeta i bin kaikai long dispela kaikai Spirit bilong God i givim ol.
Na olgeta i bin dring long dispela wara Spirit bilong God i givim ol.
Yes, ol i dringim wara bilong dispela ston bilong Spirit, em i bin wokabaut wantaim ol.
Dispela ston em Krais yet.
Tasol God i no laikim pasin bilong planti bilong ol dispela lain manmeri.
Olsem na ol i bin i dai long ples drai nating, na bodi bilong ol i bin slip nabaut long dispela hap.
Na dispela olgeta samting i bin kamap olsem piksa, bilong yumi ken lukim na yumi no ken mangal long ol samting nogut, olsem ol i bin mekim.
Yupela i no ken lotu long ol giaman god, olsem sampela bilong ol i bin mekim.
Buk bilong God i tok olsem, “Ol i sindaun long kaikai na dring, na bihain ol man i go pilai long ol meri.”
000 bilong ol i bin lus.
Na yumi no ken traim Krais tu, olsem sampela bilong ol i bin mekim, na ol snek nogut i kaikaim ol na ol i bagarap.
Na yupela i no ken tok kros long God, olsem sampela bilong ol i bin mekim, na ensel bilong kilim man i dai, em i bin kam na kilim ol i dai.
Dispela ol samting i bin kamap long ol, em i olsem piksa bilong ol arapela man i ken lukim.
Ol man i bin raitim ol dispela stori long buk bilong God, bilong givim tingting long yumi ol man i stap long dispela taim nau, em taim dispela graun klostu i laik pinis.
Olsem na sapos wanpela man i ting em i sanap strong, orait em i mas lukaut gut.
Nogut em i pundaun.
Ol traim i bin kamap long yupela, ol i no ol narakain traim.
Ol i wankain olsem ol traim i save kamap long olgeta man.
Na God i save bihainim tok bilong en, na em bai i no inap larim wanpela bilong ol traim i kamap long yupela, em i winim strong bilong yupela.
Sapos traim i kamap long yupela, orait God bai i wokim rot bilong helpim yupela.
Dispela rot i olsem.
Em bai i mekim yupela i sanap strong, na dispela traim bai i no inap daunim yupela.
Olsem na, ol pren tru bilong mi, yupela i mas i stap longwe long pasin bilong lotu long ol giaman god.
Yupela i gat save, olsem na mi tokim yupela.
Yupela yet i mas skelim tok bilong mi.
Dispela kap i gat blesing bilong God, na yumi save tok tenkyu long God long en, taim yumi dring long en, em i save bungim yumi wantaim blut bilong Krais.
Na dispela bret yumi save brukim, taim yumi kaikai long en, em i save bungim yumi wantaim bodi bilong Krais.
Yupela tingim pasin bilong ol Israel.
Taim ol i kaikai abus ol i bin kukim antap long alta, dispela i save bungim ol wantaim God bilong dispela alta.
Tasol nogut yupela i ting mi tok olsem, ol ofa ol haiden i save mekim long ol giaman god, ol i samting tru.
Na mi no tok olsem ol giaman god, ol i samting tru.
Mi tok olsem.
Samting ol haiden i save ofaim, em “ol i ofaim long ol spirit nogut.
Ol i no ofaim long God.”
Na mi no laik bai yupela i bung wantaim ol spirit nogut.
Bikpela na long kap bilong ol spirit nogut tu.
Na i no inap yupela i kaikai long tebol bilong Bikpela na long tebol bilong ol spirit nogut tu.
Ating yumi laik mekim Bikpela i bel nogut na kros long yumi, a?
Strong bilong yumi i winim strong bilong em, a?
Yumi no ken ting long helpim yumi yet.
Yumi mas ting long helpim ol arapela.
Olgeta mit samting ol i save salim long maket, em yupela i ken kaikai.
Yupela i no ken tingting planti na askim nabaut.
Na tu, sapos wanpela man i no bilip long Jisas, em i askim yupela long i go kaikai wantaim em, na sapos yupela i laik i go, em i orait.
Yupela i ken kaikai olgeta samting em i givim long yupela.
Na yupela i no ken tingting planti na askim nabaut.
Nogut yupela i mekim rong.
Mi no tok long yupela yet bai i mekim rong.
Mi tok long dispela arapela man bai i pilim olsem yupela i mekim rong.
Tasol sapos i no gat man i mekim kain tok olsem, orait mi inap long kaikai wanem samting mi laikim.
Bilong wanem mi mas bihainim tingting bilong narapela man long wanem samting i tambu long mi long mekim?
Sapos mi tenkyu long God na mi kaikai, orait olsem wanem na narapela man inap mekim ol tok nogut long mi long dispela samting mi tenkyu long God na mi mekim?
Olsem na sapos yupela i kaikai na dring o yupela i mekim narapela samting, yupela i mas mekim dispela olgeta samting bilong givim biknem long God.
Yupela i mas ting long ol Juda na ol Grik na ol manmeri bilong sios bilong God, na yupela i no ken mekim olkain pasin inap long mekim ol i pundaun long sin.
Mi tu, mi save mekim olgeta samting inap long olgeta man i ken laikim olgeta pasin mi mekim.
Mi no save wok long helpim mi yet.
Mi wok long helpim ol arapela manmeri, bai God i ken kisim bek ol.
Yupela i mas bihainim pasin bilong mi na wokabaut, olsem mi tu mi save bihainim pasin bilong Krais na wokabaut.
Oltaim yupela i save tingting long mi na holimpas olgeta dispela tok mi bin kisim na givim long yupela.
Olsem na mi tok, yupela i save mekim gutpela pasin tru.
Tasol mi laik bai yupela i save tu long narapela tok olsem.
Het bilong olgeta man em Krais, na het bilong meri em man bilong en, na het bilong Krais em God.
Sapos man i karamapim het bilong en na i mekim prea o i autim tok profet, dispela man em i semim het bilong en, em Krais.
Na sapos wanpela meri i no karamapim het bilong en na i mekim prea o i autim tok profet, em tu i semim het bilong en.
Em i wankain olsem meri i katim olgeta gras bilong en.
Sapos meri i no karamapim het bilong en, orait em i mas katim gras bilong en sotpela.
Na sapos meri i sem long katim sotpela o long rausim olgeta, orait em i mas karamapim het.
Man i no ken karamapim het bilong en, long wanem, em i stap olsem piksa i soim biknem na strong bilong God.
Na meri em i soim biknem na strong bilong man.
God i no bin wokim man long bodi bilong meri.
Em i wokim meri long bodi bilong man.
Na God i no bin ting long meri na i wokim man bilong helpim em.
Em i ting long man na i wokim meri bilong helpim em.
Olsem na meri i mas karamapim het bilong en olsem mak bilong em i mekim wok bilong God, bai ol ensel i ken lukim.
Tasol long lain bilong Bikpela, ol meri i no i stap ol yet, na ol man tu i no i stap ol yet.
Meri i stap helpim bilong man, na man i stap helpim bilong meri.
Pastaim God i bin wokim meri long bodi bilong man, tasol nau man i save kamap long bodi bilong meri.
Na God yet em i as bilong olgeta samting.
Yupela yet i mas skelim dispela tok.
Sapos meri i no karamapim het na i mekim prea long God, ating em i gutpela pasin?
Pasin bilong yumi manmeri yet i soim yupela olsem, sapos man i gat longpela gras, em i no stret.
Na sapos meri i gat longpela gras, dispela em i olsem gutpela bilas bilong en.
Long wanem, God i bin givim longpela gras long em bilong karamapim het bilong en.
Tasol sapos wanpela man i laik pait long toktok long ol dispela tok bilong mi, em i mas save gut olsem, mipela i no save bihainim ol arapela kain pasin, na ol sios bilong God tu i no gat ol arapela pasin.
Orait nau mi laik tokim yupela long sampela pasin yupela i mas bihainim.
Na long dispela samting mi laik toktok long en, mi no ken tok amamas long ol pasin yupela i save mekim.
Long taim yupela i bung bilong lotu, gutpela pasin i no save kamap.
Pasin bilong yupela i no gutpela tumas.
Pastaim mi laik tok long dispela.
Mi harim tok olsem, taim yupela i bung bilong lotu, yupela i save bruk nabaut na tok pait namel long yupela yet.
Na mi bilip liklik long dispela tok, long wanem, mi ting sios bilong yupela i mas bruk liklik, bai yupela i ken save gut, wanem ol manmeri bilong yupela i save bihainim tru ol pasin God i laikim.
Olsem na taim yupela i bung bilong lotu, dispela kaikai yupela i save mekim, em i no kaikai tru bilong Bikpela.
Yupela wan wan i save hariap na kisim kaikai bilong yupela yet na kaikai.
Na sampela i save stap hangre, na sampela i save dring planti wain na ol i spak.
Ating yupela i no gat ol haus bilong kaikai na dring long en, a?
Yupela i ting sios bilong God em i samting nating, na yupela i kam bilong mekim ol brata i no gat kaikai i pilim sem?
Bai mi tok wanem long yupela?
Ating bai mi tok amamas long pasin bilong yupela?
Long dispela samting mi no ken tok amamas long yupela.
26-29 na Mak 14.
22-25 na Luk 22.
Dispela tok mi bin givim long yupela, em mi kisim long Bikpela tasol.
Dispela tok i olsem.
Long nait Judas i bin putim Jisas long han bilong ol birua, long dispela nait Bikpela Jisas i kisim bret, na i tenkyu long God, na i brukim, na i tok, “Dispela em i bodi bilong mi, mi givim bilong helpim yupela.
Yupela i mas mekim olsem bilong tingim mi.”
Na taim ol i kaikai pinis, em i kisim kap wain na i mekim wankain pasin long en.
Em i tok olsem, “Dispela kap wain em i nupela kontrak mi mekim long blut bilong mi yet.
Olgeta taim yupela i dring long dispela kap, yupela i mas mekim olsem bilong tingim mi.”
Dispela tok bilong Jisas i soim olsem, olgeta taim yupela i kaikai dispela bret na dring long dispela kap, yupela i save tokaut long pen na i dai bilong Bikpela, inap long taim em i kam bek.
Olsem na sapos wanpela man i mekim pasin i no stret long taim em i kaikai dispela bret bilong Bikpela na i dring long dispela kap bilong Bikpela, orait i olsem em i mekim nogut long bodi na blut bilong Bikpela yet, na em i gat asua long dispela pasin bilong en.
Man i mas skelim gut bel bilong em yet pastaim, na em i ken kaikai dispela bret na dring long dispela kap.
Long wanem, man i no tingting gut long bodi bilong Bikpela, na em i kaikai na dring, em i bringim asua i kam long em yet, na God bai i mekim save long en.
Long dispela as tasol, planti manmeri namel long yupela i no gat strong na ol i gat sik na sampela i dai pinis.
Tasol sapos yumi skelim gut bel bilong yumi yet na yumi kaikai na dring, orait bai yumi no gat asua.
Tasol taim Bikpela i lukim ol pasin bilong yumi i no stret na em i givim ol hevi long yumi, em i mekim olsem bilong stretim yumi, bai yumi no ken lus wantaim ol manmeri bilong graun.
Olsem na, ol brata bilong mi, sapos yupela i bung bilong kaikai, yupela i mas wetim ol arapela pastaim.
Sapos wanpela i hangre, em i mas kaikai long haus bilong en.
Nogut bung bilong yupela em i kamapim kot bilong yupela.
Hap tok i stap yet, em bai mi stretim long taim mi kam lukim yupela.
Ol brata, nau mi laik tokim yupela gut long ol presen bilong Holi Spirit.
Yupela i save pinis, taim yupela i stap haiden yet, sapos wanpela samting i pulim yupela i go long ol dispela giaman god i no save toktok, orait yupela i save go tasol.
Olsem na mi laik bai yupela i tingting gut long wanpela tok olsem.
Sapos Spirit bilong God i stap long wanpela man na i givim toktok long em, dispela man i no inap tok, “Jisas i ken bagarap.”
Na man i no gat Holi Spirit, em i no inap tok, “Jisas em i Bikpela.”
Holi Spirit, tasol i gat wanpela Spirit tasol i stap.
Na yumi ken mekim ol kain kain wok long Bikpela, tasol i gat wanpela Bikpela tasol i stap.
God tasol i givim strong long olgeta manmeri, na ol inap long mekim olgeta dispela wok.
Holi Spirit i save kamapim strong bilong en long olgeta manmeri wan wan, bai ol i ken helpim ol arapela.
Long wanpela man Holi Spirit i givim strong bilong autim gutpela tingting long ol arapela.
Na long narapela man dispela wanpela Spirit tasol i givim strong bilong autim sampela kain save bilong God long ol manmeri.
Na narapela man i kisim strongpela bilip long dispela wanpela Spirit tasol.
Na long dispela wanpela Spirit tasol narapela i kisim strong bilong mekim orait ol sikman.
Na narapela i kisim strong bilong wokim mirakel.
Na narapela i kisim strong bilong autim tok profet.
Na narapela i kisim save bilong skelim ol kain kain spirit.
Na narapela i kisim save bilong mekim tok long kain kain tok ples.
Na narapela i kisim save bilong tanim ol dispela tok ples.
Dispela wanpela Spirit tasol i save kamapim dispela olgeta samting.
Long laik bilong em yet em i save tilim wanpela presen long wanpela man na narapela presen long narapela man.
Bodi bilong man em i wanpela tasol, na i gat planti hap bilong en.
Na dispela planti hap bilong bodi em olgeta i stap wanpela bodi tasol.
Na Krais tu i stap olsem, long wanem, wanpela Holi Spirit tasol i bin baptaisim yumi olgeta na mekim yumi i kamap wanpela bodi tasol, yumi ol Juda na Grik, na yumi ol wokboi nating na yumi man i stap fri.
Yumi olgeta i bin kisim wanpela Spirit tasol bilong yumi ken dring long en na kisim strong.
Yumi save, bodi em i no wanpela hap tasol.
Em i gat planti hap bilong en.
Sapos bodi olgeta em i ai tasol, olsem wanem bai em i harim tok?
Sapos bodi olgeta em i yau tasol, olsem wanem bai em i smelim samting?
Tasol bodi em i no olsem.
God i bin putim olgeta hap wan wan i stap long bodi, olsem em yet i laikim.
Sapos wanpela hap bilong bodi tasol i stap, orait dispela em i no bodi tru.
Tasol bodi i no olsem.
Na ai i no inap tokim han olsem, “Sapos yu no i stap, mi wanpela bai mi stap gut.”
Na het tu i no inap tokim lek, “Sapos yu no i stap, mi wanpela bai mi stap gut.”
Ol hap bodi yumi save ting ol i no strong, sapos ol i no i stap, bai bodi i no inap i stap gut.
Na ol hap bodi yumi save ting ol i nogut liklik, yumi save bilasim ol moa.
Na ol hap bodi yumi save sem long en, yumi save karamapim gut tru.
Tasol ol arapela hap bodi, yumi save larim i stap nating.
God i bin putim olgeta hap bilong bodi i stap wantaim.
Na sampela hap ol i olsem ol i no gat nem, ol i save stap nambawan tru.
Em i mekim olsem bai bodi i no ken bruk hap hap.
Olgeta hap wan wan ol i ken lukautim ol arapela hap long wankain pasin.
Olsem na sapos wanpela hap bodi i pilim pen, olgeta hap i save pilim pen wantaim.
Na sapos wanpela hap i kisim biknem, olgeta hap i save amamas wantaim em.
Orait yupela olgeta i stap bodi bilong Krais.
Na yupela wan wan i stap hap bilong bodi bilong em.
Na God i bin makim ol manmeri bilong mekim wok bilong sios.
Namba wan, em ol aposel, na namba 2, em ol lain bilong autim tok profet, na namba 3, em ol lain bilong skulim ol manmeri long pasin God i laikim.
Na tu, i gat ol lain bilong wokim mirakel.
Na i gat ol lain bilong mekim orait ol sikman, na ol lain bilong helpim ol arapela, na ol lain bilong bosim kain kain wok, na ol lain bilong mekim tok long kain kain tok ples.
Ating olgeta i stap aposel?
Ating olgeta i gat wok bilong autim tok profet?
Ating olgeta i gat wok bilong skulim ol manmeri?
Ating olgeta i gat strong bilong wokim mirakel?
Ating olgeta i gat strong bilong mekim orait ol sikman?
Ating olgeta i save mekim tok long kain kain tok ples?
Ating olgeta inap long tanim dispela tok?
Olgeta i gat wok bilong ol yet.
Tasol yupela i mas strong long laikim na kisim ol nambawan presen bilong Holi Spirit.
Nau mi laik tokim yupela long wanpela pasin i nambawan tru.
Sapos mi save toktok long ol manmeri long kain kain tok ples bilong man na long tok bilong ol ensel tu, tasol mi no givim bel bilong mi long ol, orait mi olsem belo i mekim planti nois, na mi olsem garamut i pairap nating.
Na sapos mi save autim tok profet na mi save pinis long olgeta tingting hait bilong God na mi gat olgeta arapela save tu, na sapos mi gat strongpela bilip tru inap long mekim ol maunten i surik i go long narapela hap, tasol sapos mi no givim bel bilong mi long ol manmeri, orait mi olsem samting nating.
Man i save givim bel bilong en long ol arapela, em i no save kros kwik na bekim pasin nogut ol i mekim long em.
Em i save mekim gutpela pasin long olgeta man.
Em i no save bel nogut long ol man i gat planti samting.
Em i no save litimapim nem bilong em yet.
Em i no save hambak na em i no save bikhet nabaut.
Em i no save tingting tumas long em yet.
Em i no save belhat kwik.
Em i no save tingim rong ol i mekim long em.
Em i no save amamas long pasin i no stret.
Em i save amamas long stretpela pasin.
Man i save givim bel bilong en long ol arapela, em i no save larim wanpela samting i daunim em.
Oltaim em i save bilip long God na wetim God i helpim em.
Na long taim bilong hevi em i save sanap strong.
Dispela pasin bilong givim bel bilong yumi long ol arapela, em i no inap pinis.
Wok bilong autim tok bilong God olsem profet, em bai i pinis.
Na ol kain kain tok ples bai i pinis.
Na olgeta kain save bilong ol man, em tu bai i pinis.
Nau yumi gat hap hap save tasol long ol samting.
Na tu, yumi save autim ol hap hap tok profet tasol.
Tasol bihain samting tru bai i kamap, na long dispela taim olgeta dispela hap hap samting nau yumi save long en, ol bai i pinis.
Dispela i wankain olsem pikinini i kamap bikpela.
Taim mi stap pikinini yet, save bilong mi i olsem save bilong ol pikinini, na mi save tingting na toktok long pasin bilong pikinini.
Tasol taim mi kamap bikpela pinis, mi lusim ol pasin bilong pikinini.
Nau yumi save hap hap tasol long ol samting bilong God.
Tasol long dispela taim bihain, bai yumi lukim tru pes bilong God.
Na bai yumi save tru long em, olsem nau em i save tru long yumi.
Pasin bilong bilip, na pasin bilong wetim God i mekim gut long yumi, na pasin bilong givim bel bilong yumi long ol arapela, dispela tripela pasin bai i stap oltaim.
Tasol namba wan pasin tru, em pasin bilong givim bel bilong yumi long ol arapela.
Yupela i mas strong long givim bel bilong yupela long ol manmeri oltaim.
Na yupela i mas laikim tumas long kisim olgeta presen bilong Holi Spirit.
Tasol namba wan presen yupela i mas laikim tru long kisim, em strong bilong autim tok bilong God olsem profet.
Yumi save, man i mekim tok long narapela tok ples, em i no givim tok long ol man.
Em i toktok long God tasol, long wanem, i no gat man i save long wanem tok em i mekim.
Long strong bilong Holi Spirit em i mekim ol tok hait.
Tasol man i autim tok profet, tok bilong dispela man em i save strongim bilip bilong ol man na kirapim ol long mekim gutpela pasin na mekim orait bel bilong ol.
Man i mekim tok long narapela tok ples, em i strongim bel bilong em yet.
Tasol man i autim tok profet, em i strongim bilip bilong olgeta manmeri bilong sios.
Mi laik bai yupela olgeta i ken mekim tok long narapela tok ples.
Tasol mi laikim tumas bai yupela i autim tok profet.
Sapos man i mekim tok long narapela tok ples, orait i mas i gat man bilong tanim tok bai ol manmeri bilong sios i ken kisim strong.
Sapos i no gat man bilong tanim tok, orait man i autim tok bilong God i winim man i mekim tok long narapela tok ples.
Ol brata, yupela tingting gut long dispela tok.
Sapos mi kam long yupela na mi mekim tok long ol kain kain tok ples, olsem wanem bai mi helpim yupela?
Sapos mi laik helpim yupela, orait mi mas tokim yupela long sampela tok God i bin soim mi o mi mas givim gutpela save long yupela o mi mas autim tok bilong God olsem profet o mi mas skulim yupela.
Ol samting i no gat laip, olsem mambu na gita, ol tu i no inap mekim gut wok bilong ol sapos krai bilong ol i no kamap gut.
Sapos krai bilong ol i no kamap gut, orait olsem wanem bai yumi save ol man i mekim wanem song?
Na sapos biugel i no krai stret, husat bai i redi long pait?
Yupela tu i olsem tasol.
Sapos yupela i mekim tok long narapela tok ples ol man i no save long en, olsem wanem bai ol i save as bilong dispela tok?
Tok bilong yupela bai i lus nating.
Tru, i gat planti kain tok ples i stap long graun, na olgeta i gutpela bilong autim tingting bilong ol manmeri.
Tasol sapos mi no save long tok wanpela man i mekim, bai em i ting olsem mi man bilong narapela lain.
Na bai mi tu mi ting olsem dispela man em i man bilong narapela lain.
Kain pasin olsem bai i kamap namel long yupela long taim yupela i mekim tok long narapela tok ples.
Mi save, yupela i laikim tumas long kisim ol presen bilong Holi Spirit.
Orait yupela i mas wok strong long kisim ol dispela kain presen i save strongim sios.
Orait man i mekim tok long narapela tok ples, em i mas prea long God i givim em strong bilong tanim dispela tok.
Sapos mi mekim prea long narapela tok ples, orait spirit bilong mi em i prea, tasol tingting bilong mi em i stap nating.
Olsem na bai mi mekim wanem?
Mi mas prea long spirit bilong mi na long tingting bilong mi wantaim.
Mi mas singim song long spirit bilong mi na long tingting bilong mi wantaim.
Sapos yu no mekim olsem, na long spirit bilong yu tasol yu tenkyu long God, na sapos wanpela man i stap em i no save long dispela toktok yu mekim, orait olsem wanem bai em i save olsem yu tenkyu long God, na em i tok “I tru” long dispela tenkyu bilong yu?
Em bai i no inap, long wanem, em i no save long dispela tok yu mekim.
Tru, yu mekim gutpela tok tenkyu, tasol yu no strongim bel bilong dispela arapela man.
Mi tenkyu long God, long wanem, planti taim mi save mekim tok long narapela tok ples.
Mi winim yupela tru long dispela pasin.
000 tok long narapela tok ples.
Ol brata, yupela i no ken i stap olsem ol pikinini long tingting bilong yupela.
Long olgeta kain pasin nogut yupela i mas i stap olsem ol liklik pikinini.
Tasol tingting bilong yupela i mas i stap olsem tingting bilong ol bikpela man.
Long lo bilong God ol i raitim tok olsem, “Bikpela i tok olsem, ‘Bai mi givim tok long ol long maus bilong ol man bilong narapela tok ples.
Tasol bai ol i no laik harim tok bilong mi.’
Olsem na pasin bilong mekim tok long narapela tok ples, em i mak God i givim bilong soim strong bilong em, na em i no soim dispela mak long ol man i bilip pinis long em.
Em i soim long ol man i no bilip.
Tasol pasin bilong autim tok bilong God olsem profet, em i mak God i givim long ol man i bilip.
Dispela mak em i no bilong ol man i no bilip.
Olsem na sapos olgeta manmeri bilong sios i bung wantaim, na yupela olgeta i mekim tok long narapela narapela tok ples, na sapos ol arapela man i kam insait, em ol man i no bilip, orait ol bai i tok olsem yupela i longlong.
Tasol sapos yupela olgeta i autim tok profet, na sapos wanpela man i no bilip o narapela man i kam insait, orait tok bilong yupela olgeta bai i sutim bel bilong dispela man, na soim em olsem em i man bilong mekim sin.
Olgeta tingting nogut i hait i stap long bel bilong en, dispela bai i kamap ples klia.
Na em bai i brukim skru na putim pes i go daun long graun, na lotu long God.
Na em bai i tokaut olsem, “Tru tumas, God i stap namel long yupela.”
Olsem na, ol brata, taim yupela i bung bilong lotu, yupela i mas mekim wanem?
Yupela olgeta i gat wok.
Wanpela i gat song na wanpela i gat tok bilong skulim ol arapela na wanpela i gat tok God i bin givim long em, na em i mas autim dispela.
Na wanpela i gat tok long narapela tok ples, na wanpela i gat wok bilong tanim dispela tok.
Olgeta samting yupela i mekim, yupela i mas mekim bilong strongim sios.
Sapos sampela i laik mekim tok long narapela tok ples, tupela o tripela tasol i ken mekim.
Na ol i no ken mekim tok wantaim.
Wanpela i mas tok pastaim na narapela bihain long em.
Na wanpela man i mas tanim tok bilong ol.
Na sapos i no gat man bilong tanim tok, orait man bilong mekim tok long narapela tok ples, em i mas i stap isi na i no ken toktok.
Em i ken mekim toktok long em yet na long God tasol.
Na tupela o tripela man bilong autim tok bilong God olsem profet, ol tasol i ken autim tok.
Na ol arapela i ken skelim tok bilong ol.
Na sapos wanpela i sindaun i stap, na God i soim wanpela tok long em, orait man i wok long toktok, em i mas pasim maus.
Long dispela pasin bai yupela olgeta inap autim tok wan wan, bai olgeta man i ken kisim save, na olgeta i ken kisim strong.
Ol man bilong autim tok profet, ol i save bosim maus bilong ol yet, na ol i ken autim tok long taim bilong ol.
God i save mekim stret olgeta wok bilong en.
Em i no save mekim ol samting i paul nabaut.
Em i laik bai yumi stap wanbel na wok gut wantaim.
Taim sios i bung bilong lotu, ol meri i no ken mekim toktok.
Ol i mas pasim maus tasol.
Olgeta sios bilong yumi manmeri bilong God i save mekim olsem tasol.
Ol meri i no ken i stap namba wan.
Ol i mas i stap aninit, olsem lo bilong Moses i tok.
Sapos ol i laik save as bilong wanpela tok, orait ol i ken askim man bilong ol yet long haus bilong ol.
Sapos meri i mekim tok long taim sios i bung, em i mekim pasin i no stret.
Tok bilong God i bin kirap long yupela pastaim, a?
Yupela tasol i bin kisim tok bilong God, na ol arapela manmeri nogat?
Sapos wanpela man i ting God i bin givim em wok bilong autim tok profet, o em i ting em yet i gat tingting bilong Holi Spirit, orait em i mas save, dispela tok mi raitim long yupela em i lo bilong Bikpela.
Na sapos wanpela man i no orait long dispela tok, orait yupela i no ken lukim em olsem man bilong autim tok profet.
Olsem na, ol brata bilong mi, yupela i mas laikim tumas long autim tok profet, na yupela i no ken tambuim pasin bilong mekim tok long kain kain tok ples.
Tasol yupela i mas bihainim stret ol gutpela pasin bilong lotu.
Ol brata, mi laik kirapim tingting bilong yupela gen long gutnius mi bin autim long yupela.
Yupela i kisim pinis dispela gutnius, na yupela i save sanap strong long en.
Na sapos yupela i holimpas ol tok bilong gutnius mi bin autim long yupela, orait long dispela gutnius tasol God i save kisim bek yupela.
Em sapos yupela i no bin bilip nating.
Bikpela tok tru mi bin givim long yupela, em dispela tok mi yet mi bin kisim bipo.
Em i olsem.
Krais i bin i dai bilong rausim olgeta sin bilong yumi, olsem tok i stap long buk bilong God.
Na ol i putim em long matmat, na long de namba 3 em i kirap bek, olsem tok i stap long buk bilong God.
Na bihain em i kamap long Pita, na bihain gen long ol 12-pela aposel.
Na bihain planti brata wantaim i lukim em, namba bilong ol i winim 500.
Planti moa bilong ol dispela brata i stap yet, tasol sampela i dai pinis.
Na bihain Jems i lukim em.
Na bihain gen olgeta aposel i lukim em.
Na bihain tru long ol, em i kamap long ai bilong mi tu.
Mi olsem pikinini, mama i karim nogut.
Mi liklik tumas namel long ol aposel.
Na i no inap ol man i kolim mi aposel, long wanem, pastaim mi bin wok long bagarapim sios bilong God.
Tasol God i marimari long mi, na em i mekim mi i kamap man olsem nau mi stap.
Na marimari bilong en long mi, em i no lus nating.
Mi save wok strong tumas, na mi winim ol arapela aposel.
Tasol i no mi yet i mekim ol dispela wok.
God i marimari long mi na givim strong long mi bilong mekim ol dispela wok.
Tasol maski mi mekim o ol arapela aposel i mekim, mipela olgeta i save autim dispela tok bilong Jisas i dai na i kirap bek.
Na yupela i harim na bilipim.
Oltaim mipela i save autim tok long Krais i bin i dai na God i kirapim em bek.
Na bilong wanem sampela namel long yupela i save tok olsem, “Man i dai pinis, em i no inap kirap bek”?
Sapos i tru ol man i dai pinis, ol i no inap kirap bek, orait yumi mas tok olsem, “God i no bin kirapim Krais.”
Na sapos i tru God i no bin kirapim Krais, orait dispela tok mipela i save autim, em i samting nating, na bilip bilong yupela em tu i samting nating.
Na sapos i olsem, orait mipela i kamap olsem ol man i tok giaman long samting God i mekim.
Long wanem, mipela i bin tokaut klia olsem God i bin kirapim Krais.
Tasol sapos i tru God i no save kirapim ol man i dai pinis, orait em i no bin kirapim Krais tu.
Yes, sapos i tru God i no save kirapim ol man i dai pinis, orait yumi mas tok olsem, “God i no bin kirapim Krais.”
Na sapos i tru God i no bin kirapim Krais, orait bilip bilong yupela i no inap helpim yupela.
Yupela i stap yet long sin bilong yupela.
Na ol man i bin bilip long Krais na i dai pinis, ol tu i lus pinis.
Yumi bilip long Krais na wetim em i mekim gut long yumi.
Tasol sapos yumi wetim ol samting yumi bai kisim long laip bilong dispela graun tasol, orait tru tumas yumi tarangu lain stret, na yumi winim ol arapela tarangu lain bilong dispela graun.
Tasol i no olsem.
Krais i dai pinis, na tru tumas God i bin kirapim em bek.
Em i kirap paslain long ol arapela man i dai pinis, olsem namba wan kaikai i redi long gaden.
Wanpela man i bin kamapim pasin bilong i dai, na olsem tasol wanpela man i bin kamapim pasin bilong kirap bek.
Olgeta man bilong lain bilong Adam ol i save dai.
Na olsem tasol olgeta man bilong lain bilong Krais bai ol i kisim laip.
Tasol yumi olgeta bai yumi kirap bek na kisim laip long taim bilong yumi yet.
Namba wan em Krais.
Na bihain, taim em i kam bek, yumi olgeta lain bilong en bai yumi kirap bek.
Long dispela taim bai olgeta samting i pinis.
Na bai Krais i pinisim olgeta gavman na olgeta strongpela spirit na olgeta samting i gat strong, na bai em i putim kingdom long han bilong God Papa.
Long wanem, Krais i mas i stap king i go inap em i daunim olgeta birua bilong en.
Em i pinisim pinis olgeta arapela birua, orait em bai i pinisim dai tu.
Buk bilong God i tok olsem, “God i bin putim olgeta samting i stap aninit long em.”
Dispela tok i tok olsem God yet i mekim dispela wok bilong putim olgeta samting aninit long Krais.
Olsem na yumi save God yet i no i stap aninit long Krais.
Na bihain, taim olgeta samting i stap aninit long Krais pinis, orait Pikinini Bilong God bai i putim em yet aninit long God.
Pastaim God i bin putim olgeta samting aninit long Pikinini bilong en, tasol taim Pikinini Bilong God i putim em yet aninit long God, orait God bai i stap het tru bilong olgeta samting.
Sapos ol man i dai pinis, ol i no inap kirap bek, orait long wanem as tru sampela man i save kisim baptais bilong helpim ol man i dai pinis?
Sapos ol i no inap kirap bek, orait bilong wanem ol man i save kisim baptais bilong helpim ol?
Na olsem wanem long mipela?
Planti man i save kros long mipela long dispela wok mipela i mekim, na oltaim ol i laik bagarapim mipela.
Sapos ol man i dai pinis ol i no inap kirap bek, orait bilong wanem mipela i no lusim dispela wok bilong raun na tokim ol manmeri olsem, man i dai pinis, em i kirap bek?
Ol brata, mi tok tru tumas, olgeta de mi pilim olsem mi dai pinis.
Yumi olgeta i stap long Krais Jisas na mi save amamas tru long yupela, olsem na mi no haitim dispela tok long yupela.
Sapos yupela i ting mi bihainim laik bilong mi yet na mi mekim dispela wok, orait yupela tokim mi.
Mi ting long kisim wanem samting na mi pait long ol wel animal long Efesus?
Sapos ol man i dai pinis ol i no inap kirap bek, orait mobeta “yumi kaikai na dring, long wanem, tumora bai yumi dai.”
Yupela i no ken larim ol arapela man i giamanim yupela.
Yupela i save long dispela tok, “Sapos yumi poroman wantaim ol man nogut, bai ol i bagarapim gutpela pasin bilong yumi.”
Yupela i mas lusim longlong pasin na tingting stret.
Yupela i no ken mekim sin moa.
Sampela bilong yupela ol i no save yet long God.
Mi mekim dispela tok bai yupela i ken sem long pasin bilong yupela.
Ating wanpela man bai i askim olsem, “Ol man i dai pinis, bai ol i kirap bek olsem wanem?
Bai ol i gat wanem kain bodi taim ol i kirap bek?”
Dispela em wanem kain kranki tok?
Yu save, taim yu planim pikinini bilong wit samting, dispela pikinini i mas i dai pastaim, na bai em i kisim laip.
Na dispela pikinini yu planim, maski em i pikinini wit o wanem samting, em i pikinini nating, na em i no luk wankain olsem dispela wit samting bai i kamap bihain.
Na long laik bilong em yet, God i save givim han na skin na ol lip samting long olgeta kain pikinini kaikai na gras na diwai samting, na dispela i olsem bodi ol i kisim.
Olsem na olgeta i save kisim bodi i narakain long ol arapela.
Olgeta bodi i no wankain.
Ol samting bilong skai i gat kain bodi bilong ol, na ol samting bilong graun tu i gat kain bodi bilong ol.
Tasol bilas bilong ol samting bilong skai em i wanpela kain, na bilas bilong ol samting bilong graun em i narapela kain.
San i gat wanpela kain bilas, na mun i gat narapela kain bilas, na ol sta i gat narapela kain bilas.
Na ol wan wan sta tu i gat kain bilas bilong ol yet.
Pasin bilong man i dai pinis na i kirap bek, em i olsem tasol.
Bodi yumi planim, em i save bagarap.
Bodi i kirap bek, em i no inap bagarap.
Bodi yumi planim, em i samting nogut.
Bodi i kirap bek, em i gutpela tru.
Bodi yumi planim, em i no gat strong.
Bodi i kirap bek, em i gat strong.
Bodi yumi planim, em i bilong graun.
Bodi i kirap bek, em i bilong heven.
Buk bilong God i tok olsem, “Namba wan man, Adam, i bin kisim laip.”
Laip bilong spirit i no save kamap pastaim.
Laip bilong dispela graun i save kamap pastaim.
Na laip bilong spirit i save kamap bihain.
Namba wan Adam em i bilong graun.
God i bin wokim em long graun tasol.
Namba 2 Adam em i bilong heven.
Olgeta man bilong graun, ol i wankain olsem dispela man bilong graun.
Na olgeta man bilong heven bai i kamap wankain olsem dispela man bilong heven.
Nau yumi stap wankain olsem dispela man bilong graun, na olsem tasol bihain bai yumi stap wankain olsem dispela man bilong heven.
Ol brata, mi tok stret long yupela, man bilong dispela graun em i no inap i go insait long kingdom bilong God na kisim ol gutpela samting bilong en.
Na samting bilong bagarap em i no inap kisim samting i no save bagarap.
Mi laik autim wanpela tok hait long yupela.
Bai yumi olgeta i no i dai.
Tasol bai yumi olgeta i senis na i kamap narakain.
Dispela bai i kamap wantu tasol, long taim bilong las biugel i krai.
Yes, biugel bai i krai, na ol man i dai pinis bai i kirap, na ol i no inap bagarap moa.
Na yumi man i no i dai yet, yumi bai i senis na i kamap narakain.
Dispela bodi i save bagarap, em i mas senis na i stap gut oltaim.
Dispela bodi i save dai, em i mas senis na i stap laip oltaim.
Tru, dispela bodi i save bagarap, em bai i senis na i stap gut oltaim.
Na dispela bodi i save dai, em bai i senis na i stap laip oltaim.
Long dispela taim tok i stap long buk bilong God, em bai i kamap tru.
Buk bilong God i tok olsem, “God i winim pait na em i pinisim dai tru.
Dai, we stap strong bilong yu long daunim ol man?
Dai, we stap spia bilong yu bilong bagarapim ol man?”
Spia bilong dai em sin tasol, na sin em i kisim strong bilong en long lo.
Tasol yumi tenkyu long God.
Long strong bilong Bikpela bilong yumi Jisas Krais, God i save strongim yumi na yumi winim pait.
Olsem na, ol brata tru bilong mi, yupela i mas i stap strong, na i no ken surik liklik.
Yupela i save olsem, hatwok yupela i save mekim long Bikpela, em bai i no inap lus nating.
Olsem na oltaim yupela i mas wok strong long mekim wok bilong Bikpela.
Nau mi laik tok long dispela mani yupela i laik bungim bilong givim long ol manmeri bilong God i stap long Jerusalem.
Mi bin soim rot bilong mekim dispela wok long ol sios bilong provins Galesia, na yupela tu i mas mekim wankain pasin.
Long olgeta Sande yupela olgeta wan wan i mas tilim mani yupela i bin kisim long dispela wik, na putim hap i stap long ol haus bilong yupela yet, na bai mani i ken kamap planti liklik.
Olsem na taim mi kam, yupela bai i no gat wok bilong painim mani bilong givim ol.
Taim mi kamap, orait yupela yet i mas makim sampela man bilong karim dispela presen bilong yupela i go long Jerusalem.
Na bai mi givim pas long ol na salim ol i go.
Na sapos mi ting i gutpela long mi tu mi go, orait bai ol i ken i go wantaim mi.
Mi bai i go lukim ol lain i stap long provins Masedonia pastaim, na bihain bai mi kam kamap long yupela.
Na ating bai mi stap liklik wantaim yupela.
Mi no save, ating bai mi stap wantaim yupela inap long taim bilong kol na strongpela win i pinis.
Na taim mi laik i go long narapela ples, orait yupela i ken helpim mi long i go.
Mi no laik i stap sotpela taim tasol wantaim yupela.
Sapos Bikpela i larim mi, mi laik i stap longtaim liklik wantaim yupela.
God i opim rot pinis long mi, na mi gat bikpela wok bilong helpim planti manmeri i kamap Kristen.
Na tu, i gat planti man i birua long mipela.
Sapos Timoti i kamap long yupela, orait yupela i mas helpim em long i stap bel isi namel long yupela, na i no ken pret.
Em i save mekim wok bilong Bikpela, olsem mi yet mi mekim.
Nogut sampela bilong yupela i lukim em i olsem samting nating na i givim baksait long em.
Yupela i mas helpim em long taim em i laik lusim yupela na larim em i go wantaim bel isi, na bai em i ken i kam bek long mi.
Mi wetim em long i kam wantaim ol brata.
Na tok bilong brata bilong yumi Apolos, em i olsem.
Planti taim mi bin tok strong long em i mas i go wantaim ol arapela brata long taim ol i kam lukim yupela.
Tasol em i no laik tru long i kam nau.
Bihain, sapos em yet i pilim em i gutpela taim long i kam, orait em bai i kam.
Yupela i mas was gut na sanap strong long bilip.
Yupela i mas i stap strong, na yupela i no ken pret long wanpela samting.
Na yupela i mas givim bel bilong yupela long God na long ol man, na long dispela pasin yupela i mas mekim olgeta samting yupela i save mekim.
Ol brata, yupela i save long ol lain bilong Stefanas.
Ol i bin kamap Kristen paslain long ol arapela lain i stap long provins Akaia.
Na long laik bilong ol yet ol i bin kisim wok bilong helpim ol manmeri bilong God.
Mi laik strong long yupela i mas i stap aninit long ol dispela kain man, na long olgeta man i save helpim ol na mekim dispela kain wok.
Yupela i mas amamas long ol dispela kain man.
Ol sios long provins Esia i givim gude long yupela.
Akwila na Prisila wantaim ol manmeri bilong sios i save bung long haus bilong tupela, ol i givim bikpela gude tru long yupela long nem bilong Bikpela.
Olgeta brata i givim gude long yupela.
Long pasin bilong yumi ol manmeri bilong God, yupela olgeta wan wan i mas givim kis long ol arapela.
Mi Pol, long han bilong mi yet mi raitim dispela gude long yupela.
Sapos wanpela man i no laik givim bel bilong em long Bikpela, orait em i ken bagarap.
Bikpela, yu kam.
Marimari bilong Bikpela Jisas em i ken i stap wantaim yupela.
Long Krais Jisas mi givim bel bilong mi long yupela olgeta.
Dispela pas i gat tupela as tingting.
Em i laik helpim ol Kristen long i stap wanbel wantaim God Papa na wantaim Pikinini bilong en, Jisas Krais.
Na em i laik bai ol i no ken larim ol lain bilong tudak i giamanim ol na pulim ol long lusim God.
Ol dispela “lain bilong tudak” i save tok olsem, ol samting i stap hia long graun, em i no gutpela tumas.
Na Jisas em i Pikinini bilong God, olsem na em i no inap kamap man tru na pas wantaim ol samting bilong graun olsem yumi manmeri i save mekim.
Ol i tok, man i laik i stap gut wantaim God, em i no ken tingting long ol samting bilong graun.
Stretpela pasin na pasin bilong laikim ol arapela, em tu ol samting bilong graun.
Olsem na maski wari long bihainim ol dispela kain pasin.
Jon i laik bai ol Kristen i no ken putim yau long dispela kain tok.
Em i tok, Jisas em i bin kamap man tru, na ol manmeri i bilip long Jisas, ol i mas laikim tru God na ol i mas laikim tru ol arapela manmeri.
Mipela i save autim tok bilong Tok i gat laip.
Dispela Tok i bin i stap bipo tru, na mipela i harim, na mipela i lukim long ai.
Mipela i bin lukluk long en na putim han long en.
Dispela laip em i bin kamap ples klia, na mipela i bin lukim, na mipela i save autim tok long en.
Na mipela i tokaut long yupela long dispela laip i stap gut oltaim oltaim.
Bipo em i stap wantaim Papa, na em i kamap ples klia na mipela i lukim.
Mipela i lukim na harim pinis, na mipela i save tokaut long yupela tu, bai yupela inap long i stap wanbel wantaim mipela.
Na yumi stap wanbel wantaim Papa, na wantaim Pikinini bilong en Jisas Krais.
Na mipela i raitim dispela tok, bai amamas bilong yumi i ken pulap tru.
Mipela i harim Jisas Krais i autim tok, na mipela i autim long yupela.
Dispela tok i olsem, God em i lait, na i no gat liklik hap tudak i stap long em.
Tasol sapos yumi wokabaut long lait, long wankain pasin olsem em i stap long lait, orait yumi stap wanbel wantaim ol arapela manmeri bilong God.
Na blut bilong Jisas, Pikinini Bilong God, em i save rausim olgeta sin bilong yumi na yumi kamap klin.
Tasol sapos yumi autim sin bilong yumi, orait God bai i mekim olsem em i bin tok.
Em bai i mekim stretpela pasin na lusim sin bilong yumi.
Na em bai i rausim olgeta pasin nogut i stap long yumi na mekim yumi i kamap klin.
God em i man bilong giaman.
Olsem na tok bilong God i no i stap long bel bilong yumi.
Ol liklik pikinini bilong mi, mi raitim dispela tok long yupela, bai yupela i no ken mekim sin.
Na sapos wanpela man i mekim sin, orait yumi gat Helpim bilong yumi, em i stap wantaim Papa.
Em Jisas Krais, dispela man bilong mekim stretpela pasin olgeta.
Em yet i bin mekim wok bilong rausim sin bilong yumi.
Na em i no mekim dispela wok bilong helpim yumi tasol.
Em i mekim bilong helpim olgeta manmeri i stap long graun.
Sapos yumi bihainim ol lo bilong God, orait yumi ken save tru olsem, yumi save gut long em.
God, orait dispela man em i man bilong giaman, na tok tru i no i stap long bel bilong em.
Na sapos wanpela man i bihainim tok bilong God, orait em i save tru long givim bel bilong en long God, na long dispela pasin yumi save olsem, yumi pas wantaim God.
Krais i bin wokabaut.
Em i olpela lo, yupela i bin kisim bipo tru.
Dispela olpela lo, em i dispela tok yupela i harim pinis.
Tasol dispela lo mi raitim long yupela, em i nupela lo tu, na em i tru long laip bilong Krais na long laip bilong yupela tu, long wanem, tudak i laik pinis, na lait tru i kamap pinis na i stap.
Kristen brata, orait dispela man i stap yet long tudak.
Man i save givim bel bilong en long brata, em i stap long lait.
Na long lait i no gat wanpela samting i stap bilong mekim em i pundaun.
Tasol man i save bel nogut long wanpela Kristen brata, em i stap long tudak.
Em i wokabaut long tudak, na em i no save long wanem rot em i bihainim.
Tudak i pasim pinis ai bilong en.
Yupela liklik pikinini bilong mi, long nem bilong Krais God i lusim pinis ol sin bilong yupela.
Olsem na mi raitim dispela tok long yupela.
Yupela ol papa, yupela i save gut long dispela man i stap bipo tru na i stap yet.
Olsem na mi raitim dispela tok long yupela.
Yupela yangpela man, yupela i winim Satan pinis.
Olsem na mi raitim dispela tok long yupela.
Yupela ol pikinini, yupela i save gut long Papa.
Olsem na mi raitim dispela tok long yupela.
Yupela ol papa, yupela i save gut long dispela man i stap bipo tru na i stap yet.
Olsem na mi raitim dispela tok long yupela.
Yupela yangpela man, yupela i gat strong, na tok bilong God i stap strong insait long yupela, na yupela i winim Satan pinis.
Olsem na mi raitim dispela tok long yupela.
Yupela i no ken laikim ol pasin bilong graun na olgeta samting bilong graun.
Sapos wanpela man i laikim ol pasin bilong graun, orait em i no save laikim tru Papa.
Yumi save, olgeta pasin bilong ol man bilong graun, em pasin bilong bel kirap na aigris na bikhet, ol dispela pasin i no kam long Papa.
Ol i pasin bilong graun tasol.
Na dispela graun bai i pinis, na olgeta pasin bilong dispela graun, em ol pasin bilong bel i kirap na aigris, ol tu bai i pinis wantaim.
Tasol man i bihainim tok bilong God, em bai i stap oltaim.
Ol pikinini bilong mi, yumi kamap pinis long taim bilong las de.
Bipo yupela i harim tok long birua bilong Krais bai i kamap.
Nau planti birua bilong Krais ol i kamap pinis.
Olsem na yumi save, yumi kamap pinis long taim bilong las de.
Pastaim ol dispela man i bin i stap wantaim yumi, na ol i lusim yumi na i go.
Tasol ol i no bin i stap lain bilong yumi tru.
Sapos ol i bilong yumi tru, orait ol bai i stap yet wantaim yumi.
Tasol ol i lusim yumi pinis, olsem na yumi save gut, dispela olgeta man ol i no bilong yumi tru.
Yupela i kisim Holi Spirit pinis, na yupela olgeta i gat save.
Olsem na mi no ting yupela i no save long tok tru, na mi raitim dispela tok long yupela.
Mi rait, long wanem, yupela i save pinis long tok tru, na yupela i save, tok tru i no inap kamapim tok giaman.
Man bilong tok giaman em husat?
Em i dispela man i save tok, “Jisas em i no dispela man God i makim bilong kisim bek ol manmeri bilong en.”
Man i mekim dispela kain tok, em i save givim baksait long Papa wantaim Pikinini, olsem na em i birua bilong Krais.
Man i givim baksait long Pikinini, em i givim baksait long Papa tu.
Man i bilip long Pikinini, em i bilip long Papa tu.
Ol dispela tok bipo yupela i harim, em yupela i mas holim strong.
Sapos yupela i holim strong dispela tok bipo yupela i harim, orait Pikinini wantaim Papa tupela bai i stap wantaim yupela oltaim.
Na Krais i bin givim promis long yumi olsem, em bai i givim yumi laip bilong i stap gut oltaim.
Mi raitim dispela tok long yupela bilong tokim yupela long pasin bilong dispela ol man i laik giamanim yupela.
Tasol yupela i bin kisim Holi Spirit long Krais, na em i stap yet wantaim yupela.
Olsem na yupela i no sot long save, na bai mi skulim yupela.
Holi Spirit yet i save skulim yupela long olgeta samting, na dispela tok bilong Spirit em i tru.
Em i no giaman.
Olsem na yupela i mas pas wantaim Krais, olsem Spirit i bin skulim yupela.
Yes, ol pikinini bilong mi, yupela i mas i pas wantaim Krais.
Olsem na taim em i kamap ples klia, bai yumi ken sanap strong, na yumi no ken sem long sanap long ai bilong em.
Sapos yupela i save olsem, pasin bilong Krais em i stretpela olgeta, orait yupela i ken save tu olsem, olgeta man i mekim stretpela pasin, ol i bin kamap pikinini bilong God.
Olaman, Papa i bin laikim yumi na givim bel bilong em moa yet long yumi!
Em i kolim yumi ol pikinini bilong God.
Na tru tumas, yumi stap pikinini bilong God.
Ol man bilong graun i no bin save long God, olsem na ol i no save long yumi tu.
Ol pren, nau yumi stap pikinini bilong God.
Na bihain yumi bai i stap olsem wanem, dispela em i no klia yet.
Tasol yumi save, taim Krais i kamap ples klia, yumi bai lukim em tru, na yumi bai kamap wankain olsem em yet.
Na olgeta man i save wetim em, ol i save mekim ol yet i kamap klin long ai bilong God, na ol i stap klin olsem Krais i stap klin.
Man i save mekim sin, em i sakim lo bilong God.
Sin em i pasin bilong sakim lo.
Yupela i save, Krais i bin kamap bilong rausim sin, na i no gat sin i stap long em.
Man i pas wantaim Krais, em i no save bihainim pasin bilong sin.
Sapos wanpela man i bihainim pasin bilong sin, orait yumi ken save, em i no bin lukim Krais, na em i no save long Krais.
Ol liklik pikinini bilong mi, yupela lukaut, nogut wanpela man i giamanim yupela.
Man i mekim stretpela pasin, em i stretpela man, olsem Krais em i stretpela man.
Stat long bipo tru, Satan i save mekim sin oltaim, olsem na man i save mekim sin, em i man bilong Satan.
Na Pikinini Bilong God i bin kamap ples klia bilong bagarapim na rausim wok bilong Satan.
Sapos wanpela man i kamap pikinini bilong God, orait em i no save bihainim pasin bilong sin.
Laip bilong God yet em i stap long dispela man, olsem na em i no inap long bihainim pasin bilong sin.
Em i stap pikinini bilong God.
Sapos yumi laik save husat em i pikinini bilong God, na husat em i pikinini bilong Satan, orait yumi ken save olsem, man i no mekim stretpela pasin, em i no bilong God.
Na man i no save laikim tru ol arapela pikinini bilong God, em tu i no bilong God.
Bipo tru yupela i bin harim tok olsem, yumi wan wan i mas laikim tru ol arapela.
Yumi no ken i stap olsem Kein.
Em i man bilong Satan, na em i kilim i dai brata bilong en.
Na bilong wanem em i kilim i dai brata bilong en?
Em i kilim em, long wanem, pasin bilong en em i nogut, na pasin bilong brata bilong en em i stretpela.
Ol brata, sapos ol man bilong graun i birua long yupela, orait yupela i no ken kirap nogut long dispela.
Yumi save givim bel bilong yumi long ol arapela manmeri bilong God, olsem na yumi save, yumi lusim pinis pasin bilong i dai, na yumi stap long pasin bilong laip.
Man i no save givim bel bilong en long ol brata, em i stap yet long pasin bilong i dai.
Man i no laikim tru brata bilong en na i bel nogut long em, i olsem em i kilim man i dai.
Na yupela i save, man i kilim narapela man i dai, em i no kisim laip bilong i stap gut oltaim oltaim.
Jisas i lusim laip bilong em yet na i dai bilong helpim yumi, na dispela pasin bilong en i soim yumi pinis long pasin bilong laikim tru ol arapela.
Na yumi tu yumi mas lusim laip bilong yumi bilong helpim ol Kristen brata.
Tasol sapos wanpela man i gat ol samting bilong dispela graun, na em i lukim narapela brata i sot long ol samting, na sapos em i no sori long dispela brata, orait yumi save, pasin bilong God bilong laikim tru ol arapela, em i no i stap long dispela man.
Ol liklik pikinini bilong mi, yumi no ken laikim ol brata long tok tasol o long maus tasol.
Yumi mas givim bel bilong yumi tru long ol na mekim gutpela pasin long ol.
Sapos yumi laikim tru ol arapela, orait yumi ken save, yumi bihainim tok tru.
Na maski sapos bel bilong yumi i kotim yumi long wanpela samting, yumi ken i stap bel isi long ai bilong God.
Long wanem, God em i save long olgeta samting, na save bilong en i winim tru save i stap long bel bilong yumi.
Ol pren, sapos bel bilong yumi i no kotim yumi, orait yumi save sanap strong long ai bilong God.
Na sapos yumi beten na askim em long wanpela samting, orait em i save givim long yumi, long wanem, yumi save bihainim lo bilong en, na yumi save mekim pasin em i laikim.
Na lo bilong en i olsem.
Yumi mas bilip long nem bilong Pikinini bilong en Jisas Krais, na yumi wan wan i mas laikim tru ol arapela, olsem em i bin tokim yumi.
Sapos wanpela man i bihainim lo bilong God, orait em i pas wantaim God, na God i pas wantaim em.
God i givim Holi Spirit long yumi, na dispela Spirit i soim yumi olsem, God i stap wantaim yumi.
Ol pren, planti giaman profet i save raun nabaut long graun.
Olsem na yupela i no ken bilip long olgeta man i kam long yupela na i tok, “Spirit bilong God i givim tok long mi.”
Yupela i mas traim olgeta spirit, bai yupela i ken save, ol i kam long God, o nogat.
Na pasin bilong yupela i ken save long Spirit bilong God, em i olsem.
Spirit bilong God i stap long dispela man.
Na sapos man i no mekim dispela kain tok long Jisas, orait dispela man i gat narapela spirit, em i no kam long God.
Em i spirit bilong birua bilong Krais, bipo yupela i harim tok long em bai i kam.
Na nau em i kam pinis na i stap long graun.
Ol liklik pikinini bilong mi, yupela i bilong God, na yupela i daunim pinis ol dispela giaman profet, long wanem, dispela Spirit i stap insait long yupela em i winim spirit i stap insait long ol man bilong graun.
Ol dispela man ol i bilong graun.
Olsem na tok bilong ol em i bilong graun tasol, na ol man bilong graun ol i save harim tok bilong ol.
Tasol yumi bilong God, na ol man i save long God, ol i save harim tok bilong yumi.
Tasol man i no bilong God, em i no save harim tok bilong yumi.
Long dispela pasin yumi inap save long Spirit bilong tok tru, na long spirit bilong giaman.
Ol pren, yumi wan wan i mas laikim tru ol arapela, long wanem, pasin bilong laikim ol arapela em i pasin bilong God.
Na man i laikim tru ol arapela, em i pikinini bilong God, na em i save tru long God.
God yet em i as bilong dispela pasin bilong laikim ol arapela.
Olsem na man i no save laikim ol arapela, em i no save long God.
God i gat wanpela Pikinini tasol, na em i salim dispela Pikinini i kam long graun, bai yumi kisim laip long em.
Long dispela pasin God i soim yumi olsem em i laikim yumi tru.
Pasin bilong laikim ol arapela, em i pasin bilong God.
Yumi no ken ting, yumi bin laikim God pastaim.
God i laikim yumi pastaim.
Olsem na em i bin salim Pikinini Man bilong en i kam long graun bilong lusim ol sin bilong yumi.
Ol pren, long dispela pasin bilong en God i soim yumi olsem em i laikim yumi tru.
Olsem na yumi wan wan i mas laikim tru ol arapela.
Tasol sapos yumi laikim tru ol arapela, orait God i stap wantaim yumi, na dispela pasin bilong en bilong laikim ol arapela, em i kamap strong pinis insait long laip bilong yumi.
Olsem wanem na yumi inap save, God i pas wantaim yumi na yumi pas wantaim em?
Yumi save long dispela, long wanem, em i bin givim Spirit bilong em yet long yumi.
Yumi lukim pinis samting Papa i bin mekim.
Em i bin salim Pikinini bilong en i kam bilong kisim bek olgeta manmeri bilong graun, na yumi save autim tok long ol dispela samting.
God i pas wantaim dispela man, na em i pas wantaim God.
Olsem na yumi save na bilip strong olsem, God i laikim yumi tru, na dispela pasin bilong en i stap long laip bilong yumi.
God yet em i as bilong pasin bilong laikim tru ol arapela.
Na man i save laikim tru ol arapela em i pas wantaim God, na God i pas wantaim em.
Sapos yumi stap olsem, orait dispela pasin bilong laikim ol arapela em i kamap strong pinis insait long laip bilong yumi.
Na bai yumi no pret long de bilong bikpela kot bilong God.
Tru, yumi stap long dispela graun, tasol yumi stap wankain olsem Krais yet, olsem na yumi no ken pret.
Man i save laikim ol arapela, em i no save pret.
Sapos pasin bilong laikim ol arapela i kamap strong pinis insait long laip bilong wanpela man, orait dispela i save rausim pasin bilong pret.
As bilong pret em i olsem.
Man i save, em bai i kisim pe nogut, na dispela i mekim em i pret.
Sapos wanpela man i pret, orait yumi ken save, pasin bilong laikim ol arapela i no kamap strong yet long laip bilong em.
Yumi save laikim ol arapela, long wanem, God i bin laikim yumi pastaim.
God, orait dispela man em i man bilong giaman.
Olsem na man i no save laikim ol arapela, em ol manmeri em i lukim pinis, em i no inap laikim God em i no bin lukim.
Dispela lo yumi kisim long Krais, em i olsem.
Man i save laikim tru God, em i mas laikim tru ol arapela manmeri bilong God.
Na olgeta man i save laikim wanpela papa, ol i save laikim ol pikinini bilong en tu.
Sapos yumi laikim tru God na yumi bihainim ol lo bilong em, orait long dispela pasin yumi ken save, yumi laikim tru ol pikinini bilong God.
Sapos yumi laikim tru God, orait yumi save bihainim ol lo bilong en.
Na ol lo bilong en i no givim hevi long yumi.
Olgeta man i stap pikinini bilong God, ol i winim strong bilong dispela graun.
Yumi bilip long God, na long dispela pasin yumi save winim pait na daunim strong bilong dispela graun.
Husat i save winim strong bilong dispela graun?
Jisas Krais i bin i kam long pasin bilong kisim baptais long wara, na long pasin bilong kapsaitim blut bilong en long diwai kros.
Em i no i kam long pasin bilong wara tasol.
Em i kam long pasin bilong wara wantaim blut.
Holi Spirit em i as bilong tok tru, na Holi Spirit i save autim tok long pasin bilong Jisas Krais.
Holi Spirit na wara na blut.
Na tripela i mekim wanpela tok tasol.
Yumi save bilipim tok ol man i autim.
Tasol tok God i autim, em i winim tru tok bilong ol man.
Na dispela tok God i autim pinis, em i tok long Pikinini bilong en.
Man i save bilip long Pikinini Bilong God, em i kisim pinis dispela tok God i bin autim, na em i stap long bel bilong en.
Tasol man i no bilipim tok bilong God, i olsem em i kolim God em i man bilong giaman, long wanem, em i no bilipim tok God i bin autim long pasin bilong Pikinini bilong en.
Na long dispela pasin God i soim olsem tok bilong en i tru.
God i bin givim yumi laip bilong i stap gut oltaim oltaim, na as bilong dispela laip em i stap long Pikinini bilong em.
Man i pas wantaim Pikinini Bilong God, em i gat dispela laip.
Na man i no pas wantaim Pikinini Bilong God, em i no gat dispela laip.
Mi raitim dispela tok long yupela ol manmeri i save bilip long nem bilong Pikinini Bilong God, bai yupela inap save, yupela i kisim pinis laip bilong i stap gut oltaim oltaim.
Sapos yumi bihainim laik bilong God yet na yumi beten na askim em long wanpela samting, orait em i save harim beten bilong yumi.
Olsem na yumi no save pret long God.
Yumi save go klostu long em.
Yumi save, em i save harim olgeta beten bilong yumi.
Olsem na taim yumi askim em long givim wanpela samting long yumi, yumi save olsem yumi kisim tru dispela samting.
God, na God bai i givim laip long dispela brata.
Mi tok long ol man i mekim kain sin em i no inap long mekim ol i dai.
Olgeta pasin i no stret, em i sin.
Tasol i gat kain sin i no save mekim man i dai.
Yumi save, olgeta man i stap pikinini bilong God, ol i no save bihainim pasin bilong sin.
God i save lukautim gut man i stap pikinini bilong em, na Satan i no inap putim han long em.
Yumi save, yumi stap pikinini bilong God, tasol dispela graun olgeta em i stap aninit long strong bilong Satan.
Yumi save, Pikinini Bilong God i kam pinis, na em i givim tingting long yumi, bai yumi ken save long God tru.
Yumi pas wantaim God tru na wantaim Pikinini bilong en Jisas Krais.
Jisas Krais em i God tru, na em i as bilong laip bilong i stap gut oltaim oltaim.
Ol liklik pikinini bilong mi, yupela i mas i stap longwe long olgeta giaman god.
Pita i raitim dispela pas bilong strongim bilip bilong ol lain Kristen i karim bikpela hevi.
Em i tok, ol Kristen i mas tingting gen long gutnius bilong Jisas Krais.
Jisas i bin dai na kirap bek, na em i bin promis olsem em bai i kam bek gen.
Ol i mas tingim dispela promis na wetim em i kam.
Tru, ol Kristen i karim hevi, tasol dispela samting i kamap bilong traim bilip bilong ol.
Olsem na ol i mas bilip strong i go inap Krais i kam bek gen, na long dispela taim ol bai i kisim gutpela prais.
Mi Pita, mi aposel bilong Jisas Krais.
Mi raitim dispela pas long yupela manmeri bilong God, yupela ol lain i stap nabaut olsem tripman long provins Pontus na Galesia na Kapadosia na Esia na Bitinia.
Bipo tru God Papa i save pinis long yupela na i makim yupela long kamap ol manmeri bilong em yet.
Holi Spirit i bin helpim yupela long givim laip bilong yupela olgeta long God na kamap holi, bai yupela i ken bihainim gut tok bilong Jisas Krais.
Na bai blut bilong Jisas i ken wasim yupela, na mekim yupela i kamap klin long ai bilong God.
God i ken marimari moa yet long yupela na mekim bel bilong yupela i stap isi.
Yumi litimapim nem bilong God, em i God na Papa bilong Bikpela bilong yumi, Jisas Krais.
Em i gat bikpela sori long yumi, na em i kirapim Jisas Krais long matmat, na long dispela rot God i givim yumi nupela laip.
Na dispela nupela laip i strongim yumi long wetim em i inapim tru ol gutpela samting em i laik givim long yumi.
Em i makim yumi pinis bilong kisim gutpela laip bilong heven.
Dispela laip em i no inap bagarap.
Em i klin olgeta long ai bilong God, na em bai i no inap pinis.
God i redim dispela laip pinis, bilong yupela i kisim long taim yupela i stap wantaim em long heven.
Yupela i bilip long Krais, olsem na God i save lukautim yupela long strong bilong em, bai yupela i stap gut.
Em i laik kisim bek yupela na mekim yupela i stap gut tru, na dispela samting em i laik mekim, em bai i kamap ples klia long las de.
Yupela i save tingting long ol dispela samting God i laik mekim na yupela i save amamas.
Tasol nau long liklik taim tasol, ating kain kain traim bai i kamap na givim pen long yupela.
Long dispela pasin God i save traim bilip bilong yupela.
Yumi save, gol em i gutpela samting tru, tasol ol i save kukim long paia, bilong traim na painimaut em i gol tru, o nogat.
Bilip bilong yupela i winim gol na i gutpela moa, long wanem, gol em i samting bilong bagarap.
Olsem na sapos ol kain kain traim i kamap long yupela, em i bilong traim bilip na soim olsem, yupela i bilip tru long Krais.
Na long las de, taim Jisas Krais i kamap ples klia, em bai i amamas tru long yupela na givim biknem long yupela.
Yupela i no bin lukim em yet, tasol yupela i save laikim em na givim bel bilong yupela long em.
Nau yupela i no save lukim em, tasol yupela i bilip long em na amamas tru.
Dispela amamas i winim olgeta amamas bilong dispela graun, na yumi no inap autim long maus.
Na God i wok long kisim bek yupela, long wanem, yupela i bilip long Krais.
Ol profet i bin autim tok long dispela gutpela samting nau God i mekim long yupela.
Ol i bin wok strong long painim as bilong dispela tok bilong God i kisim bek yumi.
Spirit bilong Krais i bin i stap insait long ol profet, na Spirit i bin tokaut long maus bilong ol long ol kain kain pen Krais bai i karim na long bihain em bai i kisim biknem.
Na ol profet i wok long askim, “Wanem taim dispela man bilong kisim bek yumi, em bai i kam?”
“Wanem samting bai i kamap long dispela taim?”
Tasol God i soim ol olsem, ol dispela samting ol i toktok long en, ol bai i no inap kamap long taim bilong ol yet.
Tasol ol i autim tok long ol samting God bai i mekim bilong kisim bek yupela.
Na nau God i salim Holi Spirit i kam daun long heven, na long strong bilong Holi Spirit, ol man bilong autim gutnius i tokim yupela pinis long ol dispela samting God i mekim.
Ol ensel tu i laikim tumas long kisim save long ol dispela gutpela samting God i mekim long yupela.
Olsem na oltaim tingting bilong yupela i mas i stap redi na yupela i mas bosim gut wokabaut bilong yupela.
Yupela i mas bilip strong na wetim God i mekim dispela gutpela samting em i laik mekim long yupela, long taim Jisas Krais i kamap ples klia.
Yupela i mas i stap olsem ol pikinini i save harim tok.
Bipo yupela i no gat save, na yupela i save bihainim ol kain kain laik nogut.
Tasol nau yupela i no ken bihainim dispela pasin moa.
God i singautim yupela pinis, em i holi na em i save mekim gutpela na stretpela pasin olgeta.
Olsem na yupela i mas givim yupela yet long God na stap holi long olgeta wokabaut bilong yupela.
Buk bilong God i tok olsem, “Yupela i mas i stap holi na bihainim gutpela stretpela pasin, long wanem, mi God bilong yupela, mi stap holi.”
Yupela i save singaut long God na kolim em “Papa.”
Dispela Papa em i no save ting long nem bilong yumi na em i skelim yumi.
Em i save lukim pasin yumi wan wan i mekim na em i skelim yumi.
Olsem na olgeta taim yupela i stap hia long dispela graun, yupela i mas save olsem dispela graun em i no ples tru bilong yupela, na yupela i mas aninit tru long God.
Yupela i save pinis, bipo yupela i save bihainim ol pasin nogut yupela i bin kisim long ol tumbuna bilong yupela.
Tasol God i bin baim bek yupela na helpim yupela long lusim ol dispela pasin.
Na em i no givim ol samting bilong graun i save bagarap, olsem silva na gol, bilong baim bek yupela.
Em i baim bek yupela long blut bilong Krais.
Dispela blut em i dia tumas.
Krais em i olsem wanpela pikinini sipsip i no gat mak o sua samting i bagarapim skin bilong en.
Taim God i no wokim graun yet, em i makim Krais bilong mekim dispela wok bilong baim bek yupela.
Na nau long dispela taim bilong ol las de yumi stap long en, God i mekim Krais i kamap ples klia pinis, bilong helpim yupela.
Em i helpim yupela na yupela i bilip long God, em God i bin kirapim Krais long matmat na givim biknem long em.
Olsem na yupela i save bilip long God, na wet long em i mekim ol samting em i bin promis long mekim.
Yupela i bin bihainim tok i tru, na long dispela pasin yupela i bin mekim yupela yet i kamap klin long ai bilong God.
Na yupela i save laikim tru ol arapela manmeri bilong God.
Orait nau yupela i mas wok strong moa long laikim ol na givim bel bilong yupela olgeta long ol.
Yupela i kamap nupela pinis, olsem nupela kaikai i kamap long gaden.
Yupela i no kamap long ol pikinini kaikai i save bagarap.
Yupela i kamap long pikinini kaikai i save stap oltaim.
Dispela pikinini kaikai em tok bilong God, em tok i gat laip na i save stap oltaim.
Buk bilong God i tok olsem, “Olgeta manmeri i no save stap longpela taim long graun.
Ol i save pinis hariap olsem gras, na biknem bilong ol i save pundaun olsem ol plaua nabaut.
Gras i save drai, na ol plaua i save pundaun.
Tasol tok bilong Bikpela i save stap oltaim oltaim.”
Dispela tok em i dispela gutnius ol i bin autim long yupela.
Yupela i kamap nupela pinis, olsem na yupela i mas lusim olgeta pasin nogut na pasin bilong tok giaman na olgeta arapela pasin bilong giaman.
Na pasin bilong bel nogut long man i gat planti samting, na olgeta tok baksait, em tu yupela i mas lusim.
Yumi save, nupela pikinini em i save laikim tumas susu.
Olsem tasol yupela i mas laikim tumas long kisim gutpela susu i kam long God, na i no gat samting nogut i stap long en.
Em dispela kain susu i save helpim spirit bilong yupela i kamap bikpela na strongpela long nupela laip God i givim long yupela, na bai yupela i stap gut wantaim God.
Yupela i traim pinis pasin Bikpela i save mekim long yumi, na yupela i save, Bikpela i gutpela tru.
Bikpela i olsem wanpela ston i gat laip, na yupela i mas i kam long em.
Ol manmeri i bin lukim em olsem samting nogut, na ol i bin rausim em.
Tasol God i makim em pinis na i lukim em i gutpela tru.
Yupela tu i olsem ol ston i gat laip, na long strong bilong Holi Spirit God i laik mekim yupela i kamap haus bilong em yet.
Olsem bai yupela i ken i stap lain pris God i makim bilong em yet, na long nem bilong Jisas Krais yupela i ken givim laip bilong yupela long God olsem ofa em i laikim tru.
Buk bilong God i gat tok long dispela olsem, “Harim.
Mi makim pinis wanpela ston bilong kamap namba wan ston bilong strongim haus.
Em i gutpela na strongpela ston tru.
Nau mi putim em i stap long maunten Saion.
Ol man i bilip long em, ol bai i no inap kisim sem.”
Olsem na long yupela ol man i bilip, Krais em i olsem gutpela ston tru.
Ol i save sakim tok bilong God, olsem na ol i sutim lek bilong ol na ol i pundaun.
Bipo God i tok pinis long ol bai i mekim olsem.
Tasol God i makim yupela pinis, na yupela i stap lain manmeri bilong em stret.
Yupela i stap ol pris bilong lain bilong king.
Yupela i stap lain manmeri i holi, em ol lain manmeri tru bilong God.
Yupela i stap lain manmeri God i bin makim bilong em yet, bai yupela i ken tokaut long olgeta gutpela pasin em i bin mekim long yupela.
Yupela i ken tokaut long em i bin singautim yupela long lusim tudak yupela i bin i stap long en, na em i bringim yupela i kam insait long lait bilong em, em lait i gutpela moa yet.
Bipo yupela i stap ol manmeri nating.
Tasol nau yupela i stap lain manmeri bilong God.
Bipo yupela i no kisim marimari bilong God, tasol nau yupela i kisim marimari bilong en pinis.
Ol pren tru bilong mi, yupela i stap long dispela graun olsem ol man bilong narapela ples, na olsem ol tripman.
Orait mi tokim yupela olsem, yupela i mas givim baksait long olgeta laik nogut bilong olpela bel, em ol dispela pasin i save pait long spirit bilong yupela.
Yupela i mas wokabaut stret namel long ol haiden.
Na sapos ol i tok nogut long yupela, bihain ol bai i lukim gutpela pasin bilong yupela, na ol bai i litimapim nem bilong God long dispela de em bai i kam bilong kotim ol manmeri.
Yupela i mas tingting long Bikpela na bihainim tok bilong olgeta kain gavman.
King i stap namba wan tru, na yupela i mas bihainim tok bilong en.
Na yupela i mas bihainim tu tok bilong ol namba wan gavman bilong ol provins.
King i bin putim ol i stap bilong bekim pe nogut long ol man i mekim pasin nogut, na bilong litimapim nem bilong ol man i mekim gutpela pasin.
God i laik bai yupela i mas mekim gutpela pasin tasol, olsem bai yupela inap pasim maus bilong ol krankiman i no gat save, na ol i save tok nogut long yupela.
Yupela i mas wokabaut olsem ol man i stap fri.
Yupela i mas wokabaut olsem ol wokboi bilong God.
Yupela i mas mekim gutpela pasin long olgeta man, na givim bel bilong yupela long ol arapela manmeri bilong God.
Yupela i mas pret long God na aninit long em.
Na yupela i mas givim biknem long king.
Yupela wokboi, yupela i mas aninit long ol man i bosim yupela, na bihainim gut tok bilong ol.
Mi no tok long ol gutpela bos tasol, em ol bos i save isi long yupela.
Yupela i mas aninit long ol bos nogut tu.
Yes, sapos yupela i larim God i stiaim tingting bilong yupela na yupela i mekim wok, na ol i givim nating pen long yupela, na yupela i karim dispela pen, orait God i laikim dispela pasin.
Sapos yupela i mekim pasin nogut na ol i paitim yupela, na yupela i karim dispela pen, bai yupela i kisim wanem samting long dispela?
Tasol sapos yupela i mekim gutpela pasin na ol i paitim yupela, na yupela i karim dispela pen, orait God i laikim dispela pasin.
God i singautim yupela pinis bilong bihainim dispela kain pasin, long wanem, Krais tu i bin karim pen bilong helpim yupela.
Em i soim yupela pinis dispela pasin bilong em, bai yupela i ken bihainim.
Em i no bin mekim sin, na tu em i no bin mekim wanpela tok giaman.
Ol i bin tok nogut long em, tasol em i no bekim tok nogut bilong ol.
Em i karim pen, tasol em i no tok long bagarapim ol.
Em i putim em yet long han bilong God, em dispela Jas i save skelim stret olgeta samting.
Krais i bin hangamap long diwai kros na i karim sin bilong yumi long bodi bilong em yet.
Em i mekim olsem bai yumi ken lusim pasin bilong sin olgeta, na yumi ken i stap laip na bihainim ol pasin i stret olgeta.
Ol i bin paitim em nogut, na long dispela pen em i karim em i mekim yupela i kamap orait gen.
Yupela olgeta i bin i stap olsem ol sipsip i raun nabaut.
Tasol nau yupela i kam bek pinis long dispela Wasman Bilong Sipsip i save lukautim gut spirit bilong yupela.
Olsem tasol, yupela maritmeri, yupela i mas aninit long ol man bilong yupela.
Na sapos sampela bilong ol dispela man i no save bihainim tok bilong God, orait ol i ken lukim gutpela pasin bilong yupela meri bilong ol.
Na maski yupela i no mekim wanpela tok long ol, bai ol i inap tanim bel, long wanem, ol i lukim yupela meri i save wokabaut stret na aninit tru long ol.
Yupela i no ken bilasim skin ausait tasol, long pasin bilong bilasim gras na putim bilas gol na kain kain naispela klos.
Mobeta yupela i bilasim insait bilong yupela tu long olkain bilas i no inap long bagarap.
Dispela kain bilas em pasin bilong i stap belgut na i stap bel isi.
Dispela kain pasin em i gutpela moa yet long ai bilong God.
Ol meri bilong bipo olsem Sara i bin givim laip bilong ol yet long God na wetim em i mekim ol samting em i bin promis long mekim, ol i save bilasim ol yet long dispela kain pasin, na ol i stap aninit long man bilong ol.
Sara i bin bihainim tok bilong Abraham na i kolim em “bikman”.
Sapos yupela i save mekim gutpela pasin, na yupela i no pret long wanpela samting, orait yupela i olsem ol pikinini bilong Sara.
Yupela ol maritman, yupela i mas bihainim gutpela tingting na sindaun gut wantaim ol meri bilong yupela.
Bodi bilong ol meri i no strong tumas, olsem na yupela i mas mekim gutpela pasin long ol.
Yupela i mas save olsem, ol meri tu bai i kisim laip bilong i stap oltaim.
Sapos yupela i bihainim dispela pasin, orait i no gat wanpela samting bai i pasim ol prea bilong yupela.
Nau mi laik pinisim dispela tok olsem, yupela olgeta i mas i stap wanbel na sori long olgeta man.
Yupela i mas laikim tru ol arapela manmeri bilong God na marimari long ol, na lusim pasin bilong bikhet.
Sapos ol man i mekim nogut long yupela, orait yupela i no ken bekim.
Sapos ol i tok nogut long yupela, orait yupela i no ken bekim tok nogut bilong ol.
Yupela i mas bekim long dispela pasin.
Yupela i mas beten long God i ken mekim gut long ol.
God i bin singautim yupela long mekim olsem, bai yupela yet i ken kisim blesing bilong en.
Sapos yupela i wok strong long bihainim gutpela pasin, orait husat bai i mekim nogut long yupela?
Tasol sapos yupela i mekim stretpela pasin, na yupela i karim pen long dispela, orait yupela i ken amamas.
Sapos ol i mekim samting bilong pretim yupela, orait yupela i no ken pret long ol.
Na bel bilong yupela i no ken kirap nogut.
Long bel bilong yupela, yupela i mas putim Krais wanpela em i stap Bikpela bilong yupela.
Na sapos ol i askim yupela long as bilong dispela gutpela samting yupela i wetim i stap, orait yupela i mas redi oltaim long bekim tok long ol.
Tasol yupela i mas bekim tok bilong ol long tok isi na long gutpela pasin.
Na oltaim yupela i mas i stap stret long ai bilong God.
Olsem na sapos ol i tok nogut na tok bilas long yupela, orait ol man i save mekim dispela tok bilas long gutpela pasin yupela i mekim bilong bihainim Krais, ol bai i sem long dispela tok ol i bin mekim.
Sapos God i laik bai yumi i kisim pen long gutpela pasin yumi mekim, em i orait.
Tasol sapos yumi kisim pen long pasin nogut yumi mekim, em i samting nogut.
Yupela tingim Krais tu.
Em i stretpela man, tasol em i kisim ples bilong ol manmeri nogut, na em i dai bilong rausim sin bilong ol manmeri, na bilong bringim yupela i kam long God.
Em i dai wanpela taim tasol, na em i no inap i dai moa.
Long graun em i stap man, na ol i kilim em i dai, tasol em i kirap bek na em i stap spirit long heven.
Dispela ol spirit em ol spirit i bin sakim tok bilong God long taim bilong Noa.
Long taim bilong Noa, pasin nogut i wok long kamap bikpela tru, tasol God i no bekim kwik.
Em i wet i go inap Noa i wokim pinis sip bilong en.
Na liklik lain tasol, inap 8-pela manmeri, ol i bin i go antap long sip na bikpela wara i karim ol i go na God i kisim bek ol na ol i stap gut.
Dispela wara em i olsem piksa bilong baptais, long wanem, God i save kisim bek yupela long wara bilong baptais.
Baptais em i no bilong rausim doti bilong skin.
Em i promis yupela i mekim long God long yupela bai i stap klin long ai bilong en.
Krais i go pinis long heven, na em i stap long han sut bilong God.
Na ol ensel na ol strongpela spirit na olgeta samting i gat strong, olgeta i stap aninit long em.
Krais i bin karim pen long bodi bilong em, na yupela i mas holim strong wankain tingting olsem em i bin holim.
Long wanem, sapos wanpela man i bin karim pen long bodi bilong em, orait em i lusim pinis pasin bilong sin.
Na long taim em i stap yet long bodi, em bai i no bihainim moa ol laik bilong olpela bel.
Em bai bihainim laik bilong God tasol.
Yupela i wokabaut inap pinis long pasin bilong olpela bel, na mekim olkain pasin ol haiden i save laikim tumas long mekim, em ol pasin pamuk, na pasin bilong bel i kirap long ol samting nogut, na pasin bilong spak nabaut, na pasin bilong mekim ol bikpela pati na kaikai planti tumas na dringim planti strongpela dring na mekim pasin nogut, na pasin bilong sakim lo bilong God na mekim lotu long ol giaman god.
Nau yupela i no save mekim ol dispela kain pasin nogut wantaim ol haiden.
Na ol i save kirap nogut long dispela, na ol i tok nogut long yupela.
Tasol bihain ol yet i mas sanap long kot bilong bikpela Jas na tokim em bilong wanem ol i bin mekim ol dispela pasin.
Dispela Jas em i redi pinis long skelim pasin bilong ol man i stap laip na ol man i dai pinis tu.
Long dispela as tasol na ol dispela manmeri i dai pinis ol i bin harim gutnius long taim ol i no i dai yet.
Tru, ol i bin dai, olsem olgeta manmeri i bin mekim sin i mas i dai, tasol nau ol i kisim laip na i stap spirit, olsem God yet.
Taim bilong olgeta samting i laik pinis em i klostu nau.
Olsem na yupela i mas tingting gut, na bosim gut ol pasin bilong yupela, bai yupela i ken prea gut.
Yupela i mas holim strong pasin bilong laikim tru ol arapela manmeri bilong God, long wanem, pasin bilong laikim tru ol arapela, em i save karamapim planti sin na i winim olgeta arapela pasin.
Na sapos ol arapela manmeri bilong God i kam i stap wantaim yupela, orait yupela i mas lukautim ol gut.
Yupela i no ken bel nogut long mekim dispela wok.
God i bin marimari long yupela olgeta wan wan na givim ol kain kain presen long yupela.
Olsem na yupela wan wan i mas i stap gutpela wokboi bilong God, na yusim ol dispela presen bilong helpim ol arapela manmeri bilong God.
Sapos wanpela man i kisim presen bilong autim tok, orait em i mas autim stret tok bilong God.
Sapos wanpela man i wok long helpim ol arapela man, orait em i mas mekim dispela wok long strong God i save givim em.
Olsem bai ol man i ken lukim olgeta samting yupela i mekim, na long nem bilong Jisas Krais ol i ken litimapim nem bilong God.
Em i gat namba na strong i stap oltaim oltaim.
Ol brata tru, wanpela traim olsem paia i wok long kamap long yupela.
Tasol yupela i no ken kirap nogut na ting em i narakain samting tru i kamap long yupela.
Long dispela traim yupela i karim pen olsem Krais i bin karim, olsem na yupela i mas amamas.
Na taim biknem bilong Krais i kamap ples klia, bai yupela inap amamas moa yet na belgut tru.
Yupela i holim nem bilong Krais, na sapos long dispela ol i tok nogut long yupela, orait yupela i ken amamas.
Long wanem, yupela i save, Spirit bilong God, em Spirit i gat biknem na strong, em i stap long yupela.
Yupela i mas lukaut, nogut ol i givim pen long yupela, long wanem, yupela i bin kilim man i dai o stilim ol samting o mekim ol arapela kain pasin nogut o yupela i bin paulim wok bilong ol arapela.
Tasol sapos man em i Kristen, na long dispela as em i karim pen, orait em i no ken sem.
Em i mas amamas long dispela nem Kristen, na litimapim nem bilong God.
Taim bilong God i kirapim kot long yumi ol lain bilong em yet, dispela taim i kamap pinis.
Na sapos kot i stat long yumi pastaim, orait bai em i pinis olsem wanem long ol man i save sakim gutnius bilong God?
Buk bilong God i tok olsem, “Sapos i hat tru long kisim bek ol stretpela man, orait olsem wanem long ol man i save givim baksait long God na mekim sin?”
Olsem na sapos long laik bilong God sampela man i mas karim pen, orait dispela ol man i mas putim laip bilong ol long han bilong God na mekim ol gutpela pasin tasol.
God i bin wokim yumi, na oltaim em i save lukautim yumi gut tru.
Nau mi gat tok long yupela ol hetman bilong sios.
Mi tu mi hetman olsem yupela, na long ai bilong mi yet mi bin lukim Krais i karim pen.
Na mi tu wantaim yupela, yumi olgeta bai i kisim ol dispela gutpela samting God bai i givim yumi long taim strong na biknem bilong Krais i kamap ples klia.
Olsem na mi laik kirapim yupela hetman long wok olsem.
Yupela i mas lukautim gut ol manmeri bilong God.
Ol i stap olsem ol sipsip long han bilong yupela.
Na yupela i mas amamas long mekim dispela wok, olsem God i laik yupela i mekim.
Nogut yupela i bihainim laik bilong ol arapela tasol na mekim.
Na yupela i no ken mekim dispela wok bilong kisim pe tasol.
Yupela i mas i gat laik tru long mekim dispela wok.
Yupela i no ken i stap olsem ol bikman na daunim dispela ol manmeri God i bin putim long han bilong yupela.
Yupela i mas mekim gutpela pasin tasol, bai ol i ken lukim na bihainim.
Sapos yupela i mekim olsem, orait taim Namba Wan Wasman bilong sipsip i kamap ples klia, yupela bai i kisim nambawan prais tru, em prais i save stap gut oltaim, na i no save bagarap.
Olsem tasol yupela yangpela man i mas aninit long ol hetman.
Na yupela olgeta i mas bihainim pasin bilong daunim yupela yet na i stap aninit long ol arapela manmeri bilong God.
Yumi save, “God i save daunim ol man i apim nem bilong ol yet, tasol em i save marimari na mekim gut long ol man i daunim ol yet.”
Olsem na yupela i mas daunim laik bilong yupela yet na stap aninit long strongpela han bilong God.
Na long taim em yet i makim, em bai i litimapim yupela.
God i save wari long yupela.
Olsem na olgeta hevi yupela i karim, yupela i mas putim long han bilong en.
Yupela i mas stap redi na was gut.
Satan, dispela birua bilong yupela, em i olsem wanpela laion i singaut strong.
Oltaim em i save raun bilong painim ol manmeri bilong kaikai.
Tasol yupela i mas i stap strong long bilip na sakim em.
Yupela i save, ol arapela manmeri bilong God, ol i stap long olgeta hap bilong graun, ol tu i save karim wankain pen olsem yupela.
God em i as bilong olgeta marimari.
Em i bin singautim yupela long Krais Jisas, bai yupela i ken i stap wantaim em long gutpela lait bilong en i save stap oltaim.
Olsem na bai yupela i karim pen sotpela taim tasol, na bihain bai em yet i mekim yupela i orait gen, na strongim bilip bilong yupela na mekim yupela i sanap strong oltaim.
Em wanpela i gat olgeta strong i stap oltaim.
Long han bilong Sailas mi bin raitim dispela sotpela tok long yupela.
Mi lukim em i brata tru bilong yumi.
Long dispela pas mi laik tokim yupela long olgeta pasin God i save mekim bilong soim marimari bilong en long yupela.
Mi yet mi save pinis long dispela em i marimari tru bilong God, olsem na mi tokaut klia long en.
Na mi laik kirapim bel bilong yupela long yupela i mas sanap strong long en.
God i makim pinis wantaim yupela, ol i givim gude long yupela.
Na pikinini bilong mi, Mak, em tu i gude long yupela.
Yupela olgeta i mas givim kis long ol arapela Kristen, bilong soim olsem yupela i laikim ol tru na givim bel bilong yupela long ol.
Yupela i pas wantaim Krais, na bel bilong yupela i ken i stap isi.
Taun Tesalonaika em i biktaun bilong provins Masedonia.
Tasol taim ol Juda i lukim ol planti manmeri i bihainim tok bilong Pol na i kamap Kristen, ol i bel nogut long Pol na ol i mekim em i lusim Tesalonaika.
Bihain, taim Pol i go i stap long taun Korin, wanwok bilong en Timoti i kam tokim Pol long ol samting i bin kamap long ol Kristen bilong Tesalonaika.
Taim Pol i harim ripot bilong Timoti, Pol wantaim Sailas na Timoti i raitim dispela pas bilong strongim bilip bilong ol Kristen bilong Tesalonaika.
Planti saveman i ting dispela pas em i namba wan pas bilong ol pas bilong Pol i stap long buk Baibel.
Long dispela pas Pol i amamas long bilip na gutpela pasin bilong ol Kristen i stap long Tesalonaika.
Kristen i no klia long Krais bai i kam bek olsem wanem.
Ol i laik save, ol man i dai pinis taim Krais i no kam bek yet, ol tu bai i kisim laip bilong i stap oltaim?
Na Krais bai i kam long wanem taim tru?
Pol i bekim ol askim bilong ol na em i tok olsem ol i mas bihainim ol gutpela pasin na ol i mas i stap redi long taim Bikpela i kam.
Mipela Pol na Sailas na Timoti, mipela i raitim dispela pas i go long yupela ol manmeri bilong sios i stap long taun Tesalonaika, yupela ol manmeri i pas wantaim God Papa na Bikpela Jisas Krais.
God i ken marimari long yupela na mekim yupela i stap bel isi.
Olgeta taim mipela i save tingting long yupela na tenkyu long God.
Mipela i save kolim nem bilong yupela long olgeta prea bilong mipela.
Mipela i save tenkyu long God Papa bilong yumi long bilip bilong yupela i kirapim yupela long mekim ol gutpela pasin, na long ol gutpela wok yupela i save mekim bilong givim bel bilong yupela long ol arapela, na long yupela i save strongim bel na wetim Bikpela bilong yumi Jisas Krais.
Ol brata, God i laikim yupela tru, na mipela i save pinis olsem, God i bin makim yupela bilong em stret.
Dispela gutnius mipela i bin bringim i kam long yupela, em i no bin kamap long yupela olsem toktok tasol.
Em i kamap wantaim strong na wantaim Holi Spirit, na yupela i bin lukim klia strongpela bilip bilong mipela.
Yupela yet i save long pasin mipela i bin mekim bilong helpim yupela long taim mipela i stap namel long yupela.
Yupela i kisim tok bilong God, na planti hevi i kamap long yupela, tasol yupela i bin bihainim pasin bilong mipela na bilong Bikpela, na Holi Spirit i kirapim yupela na yupela i amamas.
Olsem na yupela i bin soim gutpela pasin long olgeta manmeri i bilip long Krais long provins Masedonia na Akaia.
Tok bilong Bikpela yupela i bin autim, em i go i go olsem krai bilong garamut.
Na em i no i go long ol hap bilong Masedonia na Akaia tasol.
Long olgeta ples ol i harim pinis stori bilong yupela i bilip long God, olsem na mipela i no gat wok long tokim ol moa.
Ol yet i save stori long ol samting i bin kamap taim mipela i kam long yupela.
Ol i stori long yupela i bin lusim ol giaman god na tanim bel i go long God tru, em God bilong i stap oltaim.
Na ol i stori long yupela i kamap wokboi bilong God, na yupela i wetim Pikinini bilong en i lusim heven na i kam bek, em dispela Pikinini i bin i dai na God i kirapim em bek.
Em Jisas, na em i kisim bek yumi, bai yumi stap gut long taim bilong belhat bilong God i laik kamap bihain.
Ol brata, yupela yet i save, wok mipela i mekim long taim mipela i stap namel long yupela, em i no bin lus nating.
Yupela i save, taim mipela i no kam long yupela yet, mipela i bin i stap long taun Filipai, na mipela i bin kisim pen, na ol i bagarapim bodi bilong mipela.
Tasol taim mipela i kam long yupela, God bilong yumi em i strongim bel bilong mipela, na mipela i no surik long ol dispela birua.
Mipela i sanap strong na mipela i autim gutnius bilong God long yupela.
Na taim mipela i singautim yupela long bilip long Jisas, mipela i no bin mekim tok kranki, na mipela i no mekim pasin doti o pasin giaman.
God i traim mipela pinis na long laik bilong em yet em i givim mipela wok bilong autim gutnius, olsem na mipela i no ting long mekim ol manmeri i laikim wok bilong mipela na mipela i autim tok.
God yet i save skelim bel bilong mipela, na mipela i laik bai em tasol i mas laikim wok bilong mipela.
Yupela i save pinis na God tu i ken tokaut olsem, mipela i no bin mekim kain tok bilong grisim yupela, na tu mipela i no mangalim ol samting bilong yupela na mipela i mekim gutpela tok long yupela.
Mipela i no bin wok long kisim biknem long yupela o long ol arapela manmeri.
Tru, mipela i stap aposel bilong Krais.
Olsem na sapos mipela i bin laik, mipela inap tokim yupela long helpim mipela.
Tasol taim mipela i stap wantaim yupela, mipela i stap isi tru olsem ol liklik pikinini.
Mipela i bin stap olsem meri i givim susu long ol pikinini bilong en.
Mipela i laikim yupela tumas, olsem na mipela i laik givim gutnius bilong God long yupela.
Na mipela i redi tu long givim laip bilong mipela bilong helpim yupela, long wanem, yupela i bin kamap pren tru bilong mipela.
Ol brata, yupela i save pinis long hatwok mipela i bin mekim taim mipela i stap wantaim yupela na i autim gutnius.
Mipela i bin wok strong tru long san na long nait, bai mipela i no ken givim hevi long yupela long lukautim mipela long kaikai samting.
Yupela i save, na God tu i save long pasin mipela i mekim long yupela ol manmeri i bilip long Krais.
Mipela i bin mekim ol stretpela pasin i gutpela long ai bilong God, na mipela i no bin mekim rong.
Yupela i save, mipela i bin mekim wankain pasin long yupela olsem papa i save mekim long ol pikinini bilong en, na mipela i mekim tok bilong kirapim tingting bilong yupela na strongim bel bilong yupela.
Na mipela i tokaut long yupela i mas wokabaut long pasin inap tru long pasin bilong God yet, em God i bin singautim yupela long kam insait long kingdom bilong en na kisim gutpela sindaun tru long heven.
Oltaim mipela i save tok tenkyu long God long dispela samting tu.
Taim yupela i kisim tok bilong God long maus bilong mipela, yupela i no kisim olsem tok bilong man.
Yupela i kisim olsem tok tru bilong God.
Na dispela tok i wok strong long bel bilong yupela ol manmeri i bilip long Krais.
Ol brata, yupela i bin kamap wankain olsem ol manmeri bilong sios bilong God i stap long Judia, em ol manmeri i pas wantaim Krais Jisas.
Yupela i kisim bikpela hevi long han bilong ol wantok bilong yupela yet, wankain olsem ol manmeri bilong God long Judia i bin kisim long han bilong ol Juda.
Ol Juda i bin kilim i dai Bikpela Jisas na ol profet tu, na ol i rausim mipela.
Ol i save sakim pasin God i laikim, na ol i birua long olgeta man.
Ol i wok long pasim rot bilong mipela, bai mipela i no inap autim tok long ol manmeri bilong ol arapela lain, long wanem, ol i no laik bai God i kisim bek ol dispela manmeri.
Olsem na oltaim ol i save mekim sin bilong ol i kamap bikpela moa yet, inap belhat bilong God i kam i stap pinis long ol.
Ol brata, ol Juda i bin mekim mipela i lusim yupela long sotpela taim, na mipela i pilim olsem papa i stap longwe long ol pikinini bilong en.
Mipela i no lukim pes bilong yupela, tasol bel bilong mipela i stap yet wantaim yupela.
Olsem na mipela i wok strong moa long painim rot bilong i kam bek na lukim yupela gen.
Mipela i gat bikpela laik tru long lukim yupela.
Mipela i laik i kam long yupela, na mi Pol, mi bin trai planti taim long i kam.
Tasol Satan i pasim mipela.
Taim Bikpela bilong yumi Jisas i kam bek, wanem samting bai i mekim mipela i sanap strong na amamas long ai bilong em?
Mipela bai i bringim wanem samting bilong soim olsem mipela i bin mekim gut wok bilong mipela?
Mipela bai i amamas long yupela tasol.
Yes, mipela i save amamas long yupela, na yupela yet i mekim mipela i stap belgut.
Mipela i bin wari tru long yupela, na bihain mipela i pilim olsem mipela i no inap wet moa.
Olsem na mipela i bin pasim tok long mitupela i ken i stap long Atens, na mitupela i salim Timoti i kam long yupela.
Timoti em brata bilong yumi na em wokman bilong God bilong autim gutnius bilong Krais.
Mitupela i salim em i go bilong strongim yupela na helpim yupela long bilip bilong yupela, nogut dispela hevi na pen yupela i karim i mekim sampela bilong yupela i tingting planti.
Yupela yet i save, God i bin makim yumi bilong karim ol dispela kain hevi.
Taim mipela i stap yet wantaim yupela mipela i bin tokim yupela olsem, ol kain kain hevi bai i kamap long yumi.
Na yupela i save gut olsem, dispela taim nogut i kamap pinis.
Long dispela as tasol na mi no inap wet moa.
Olsem na mi salim Timoti i kam long yupela, bai mi ken save long bilip bilong yupela.
Mi ting, nogut man bilong traim bilip bilong yupela em i grisim yupela pinis, na wok bilong mipela em i lus nating.
Orait Timoti i lusim yupela na nau tasol em i kamap long mipela.
Na em i autim gutpela nius tru long mipela.
Em i tok long yupela i bilip strong na yupela i save laikim tru ol arapela.
Em i tok, oltaim yupela i save tingting long mipela na belgut long mipela.
Na yupela i wari long mipela na i laik lukim mipela, olsem mipela tu i wari long yupela na i laik lukim yupela.
Ol brata, mipela i harim olsem yupela i bilip strong i stap, na dispela i strongim bel bilong mipela long olgeta hevi mipela i karim.
Mipela i save olsem yupela i stap strong long Bikpela, na nau laip bilong mipela i kamap gut tru.
Mipela i tingting long yupela na mipela i amamas moa yet long ai bilong God bilong yumi, na mipela i pilim olsem pasin bilong mipela long tenkyu long God em i no inap tru long dispela amamas em i bin givim mipela.
Long san na long nait mipela i save beten moa yet bai God i ken larim mipela i kam lukim yupela.
Olsem na sapos bilip bilong yupela i sot liklik, mipela i ken mekim em i kamap strong.
Mipela i laik bai God Papa bilong yumi, wantaim Jisas, Bikpela bilong yumi, i ken bringim mipela i kam long yupela.
Mipela i laik bai Bikpela i ken mekim pasin bilong laikim tru ol arapela i pulap tru long yupela, na yupela wan wan i ken givim bel bilong yupela moa yet long ol manmeri bilong God na long olgeta manmeri, olsem mipela i save givim bel bilong mipela long yupela.
Na long dispela pasin God i ken strongim bel bilong yupela, na taim Bikpela bilong yumi Jisas em i kam bek wantaim olgeta manmeri bilong en, orait em bai i lukim yupela i stap holi.
Yupela bai i stap gutpela na stretpela na yupela bai i no gat asua long ai bilong God Papa bilong yumi.
Ol brata, mipela i bin soim yupela olgeta pasin yupela i mas wokabaut long en bilong bihainim laik bilong God, na yupela i save bihainim ol dispela pasin.
Tasol nau mipela i laik strongim bel bilong yupela tru na tokim yupela long nem bilong Bikpela Jisas long yupela i mas mekim ol dispela pasin moa moa yet.
Yupela i save long olgeta tok mipela i bin givim yupela long nem bilong Bikpela Jisas.
Laik bilong God em i olsem.
Yupela i mas givim laip bilong yupela olgeta long em na kamap holi.
Olsem na yupela i mas abrusim olgeta kain pasin pamuk.
God i laikim.
Nogut ol dispela laik na tingting nogut i pulim yupela na yupela i go mekim olkain pasin pamuk olsem ol haiden i no save long God ol i save mekim.
Yupela i no ken mekim rong long ol Kristen brata na giamanim ol na mekim dispela kain pasin wantaim ol meri bilong ol.
Bipo mipela i tokim yupela strong pinis olsem, Bikpela bai i mekim save long olgeta man i mekim dispela kain pasin.
God i no singautim yumi bilong bihainim pasin i doti.
Em i singautim yumi bilong givim laip bilong yumi long em na bihainim pasin i holi.
Olsem na man i sakim dispela tok, em i no sakim tok bilong ol man tasol.
Em i sakim tok bilong God, em God i save givim Holi Spirit bilong en long yupela.
Mi no ken raitim sampela tok long yupela long pasin bilong givim bel bilong yupela long ol manmeri bilong God, long wanem, God i skulim yupela pinis long dispela pasin.
Na yupela i save givim bel bilong yupela long ol Kristen i stap long olgeta hap bilong provins Masedonia.
Tasol, ol brata, mipela i laik strongim bel bilong yupela, bai yupela i mekim dispela pasin moa moa yet.
Yupela i mas wok strong long sindaun isi na mekim wok bilong yupela yet.
Yupela i mas wok long han bilong yupela yet, na bai yupela inap lukautim yupela yet, olsem bipo mipela i bin tokim yupela.
Olsem bai yupela i no sot long wanpela samting, na ol man i stap ausait long sios, ol bai i amamas long pasin bilong yupela.
Ol brata, mipela i laik bai yupela i ken save gut long wanem ol samting bai i kamap long ol manmeri i dai pinis.
Nogut yupela i sori tumas, olsem ol arapela manmeri i no bilip long God na i no wetim taim bilong kirap bek long matmat.
Yumi bilip olsem Jisas i dai na i kirap bek gen.
Olsem na yumi save, long strong bilong Jisas, God bai i kirapim ol Kristen i dai pinis na ol bai i kam bek wantaim Jisas.
Mipela i autim tok bilong Bikpela long yupela olsem.
Taim Bikpela i kam bek, yumi manmeri i gat laip na i stap yet, yumi bai i no inap i go paslain long ol manmeri i dai pinis.
God bai i tok strong, na namba wan ensel bai i singaut, na biugel bilong God bai i krai.
Na Bikpela bai i lusim heven na i kam daun.
Na ol man i bilip long Jisas na i dai pinis, ol bai i kirap bek pastaim.
Long dispela taim yumi manmeri i gat laip na i stap yet, yumi bai i go antap long klaut wantaim ol dispela manmeri, na yumi olgeta bai i bungim Bikpela.
Na yumi bai i stap wantaim Bikpela oltaim oltaim.
Orait yupela i mas autim dispela tok long ol arapela manmeri bilong God, bilong strongim bel bilong ol.
Ol brata, mipela i no inap raitim tok bilong tokim yupela long wanem de na wanem taim dispela ol samting bai i kamap.
Yupela yet i save pinis, De bilong Bikpela bai i kamap wantu tasol olsem stilman i kam long nait.
Ol manmeri bai i tok olsem, “Nau em i gutpela taim tru.
Na ol bai i no inap abrusim dispela samting.
Tasol yupela ol brata yupela i no i stap long tudak, na yupela bai i kirap nogut long lukim dispela de i kamap, olsem man i kirap nogut long lukim stilman i kam.
Yupela olgeta i man bilong lait na bilong san.
Yumi no ol lain bilong nait na tudak.
Olsem na nogut yumi slip, olsem ol arapela man.
Mobeta ai bilong yumi i op i stap, na tingting bilong yumi i klia.
Yumi save, ol man bilong slip, ol i save slip long nait.
Na ol man bilong spak, ol i save spak long nait.
Tasol yumi ol lain bilong san, yumi mas tingting klia.
Yumi mas kisim pasin bilong bilip long God na pasin bilong laikim tru ol arapela, na pasim dispela pasin olsem siot kapa.
Na pasin bilong wetim God i kisim bek yumi, em yumi mas putim olsem hat kapa, na yumi mas sanap strong na was gut.
God i no makim yumi bilong pilim belhat bilong em.
Em i makim yumi bai Jisas Krais, Bikpela bilong yumi, em i ken kisim bek yumi.
Jisas i dai bilong helpim yumi, olsem na sapos yumi stap laip o sapos yumi dai, yumi ken i stap laip wantaim em.
Olsem na yupela wan wan i mas givim gutpela tok long ol arapela manmeri bilong God na strongim bel bilong ol, olsem nau yupela i save mekim.
Ol brata, mipela i laik tokim yupela olsem, yupela i mas aninit long ol man i wok long helpim yupela.
Bikpela i putim ol i stap hetman bilong yupela, na ol i save givim tok long yupela bilong stretim pasin bilong yupela.
Yupela i mas tingting long dispela wok ol i save mekim, na yupela i mas belgut tru long ol na laikim ol tru.
Na yupela olgeta i mas i stap wanbel.
Ol brata, mipela i laik kirapim yupela long stretim pasin bilong ol man i save les nabaut na long strongim bel bilong ol man i save pret na long helpim ol man i no strong.
Na yupela i mas isi isi long olgeta man.
Sapos ol i mekim pasin nogut long yupela, orait yupela i no ken bekim pasin nogut long ol.
Olgeta taim yupela i mas strong long mekim gutpela pasin long ol manmeri bilong God na long olgeta manmeri.
Oltaim yupela i mas amamas, na yupela i mas beten oltaim.
Maski wanem samting i kamap long yupela, yupela i mas tenkyu long God.
God i laik bai yupela ol manmeri i pas wantaim Krais Jisas i mas mekim dispela kain pasin.
Taim Holi Spirit i laik kirapim yupela long mekim wanpela samting, yupela i no ken pasim em, na yupela i no ken bel nogut long ol man i laik autim tok profet long yupela.
Tasol yupela i mas skelim gut olgeta tok na pasin.
Na yupela i mas holimpas ol gutpela pasin na abrusim olgeta kain pasin nogut.
God em i as bilong bel isi, em i ken mekim yupela i givim laip bilong yupela olgeta long em, na mekim yupela i kamap holi olgeta.
Na em i ken lukautim gut spirit na tewel na bodi bilong yupela, bai yupela i stap gutpela olgeta, na bai yupela i no gat asua long taim Bikpela bilong yumi Jisas Krais em i kam bek.
Na God i bin singautim yupela, em bai i mekim ol dispela samting i kamap long yupela, long wanem, em i save bihainim tru olgeta tok em i bin mekim.
Ol brata, yupela i mas beten long God bai em i helpim mipela.
Long pasin bilong yumi ol manmeri bilong God, yupela wan wan i mas givim kis long ol arapela.
Mi tok strong long yupela long nem bilong Bikpela, yupela i mas ritim dispela pas long olgeta manmeri bilong God.
Marimari bilong Bikpela bilong yumi Jisas Krais i ken i stap wantaim yupela.
Timoti em i wanpela yangpela Kristen i kam long taun Listra long provins Galesia.
Mama bilong en em i bilong lain Juda, na papa bilong en em i bilong lain Grik.
Timoti i kamap lida bilong sios i stap long taun Efesus na Pol i raitim dispela pas i go long em.
Namba wan samting pas i tok long en, em i olsem Timoti i mas lukaut, nogut sampela man bai i bagarapim bilip bilong ol manmeri.
Ol dispela man i gat narakain tingting olsem, ol samting bilong dispela graun ol i no gutpela tumas.
Olsem na man i laik kisim laip tru, em i mas tambuim sampela kain kaikai na em i no ken marit.
Namba 2 bikpela samting pas i tok long en, em ol gutpela pasin bilong lukautim lotu na wok bilong sios.
Na em i tokaut tu long wanem kain man inap kamap wasman na wokman bilong sios.
Las tok bilong pas, em i tok long Timoti i mas i stap gutpela wokman bilong Jisas Krais na long pasin em i mas mekim long ol wan wan lain manmeri bilong sios.
Mi Pol, mi aposel bilong Krais Jisas.
God i bin kisim bek yumi na Krais Jisas yumi wet long lukim em, tupela i bin makim mi na mi kamap aposel.
Timoti, yu save bilip long Krais Jisas, na long dispela pasin yu stap pikinini tru bilong mi.
Mi raitim dispela pas i kam long yu.
God, Papa bilong yumi, wantaim Krais Jisas, Bikpela bilong yumi, i ken marimari na sori long yu na mekim yu i stap bel isi.
Nau mi laik mekim wankain tok long yu gen olsem mi bin mekim long taim mi laik i go long provins Masedonia.
Mi laik bai yu mas i stap yet long taun Efesus na mekim strongpela tok long sampela man long ol i no ken mekim olkain giaman tok long taim ol i skulim ol manmeri long tok bilong God.
Na ol i mas lusim dispela pasin bilong stori nating na mekim planti kain kain tok long ol nem bilong ol tumbuna bilong ol.
Dispela kain tok em i save paulim tingting bilong ol tasol, na em i no inap helpim ol long bilip long God na long save gut long ol samting God i laik mekim long yumi.
Tasol dispela wok God i tokim yumi long mekim, em i bilong mekim ol manmeri i bilip tru long Jisas na i stap klin tru long ai bilong God, bai ol i save olsem ol i no gat asua long ai bilong en.
Na dispela olgeta pasin bai i kirapim ol long laikim tru ol arapela.
Sampela man i bin lusim dispela pasin, na nau ol i wok long longlong nabaut long toktok nating tasol.
Ol i laik skulim ol arapela long lo bilong God, na ol i ting tok bilong ol em i tru olgeta.
Tasol ol yet ol i no save long as bilong tok ol i autim, na ol i no klia gut long toktok bilong ol yet.
Yumi save, sapos yumi larim lo i mekim dispela wok God i bin makim bilong en, orait lo em i gutpela samting.
Wok bilong lo, em i no bilong stretim ol manmeri i save mekim stretpela pasin.
Em i gat wok bilong stretim pasin bilong ol manmeri i save sakim lo na i bihainim pasin bilong bikhet.
Em i bilong ol manmeri i save givim baksait long God na i mekim pasin bilong sin.
Em i bilong ol manmeri i no laikim pasin bilong God na i bihainim ol pasin bilong graun.
Lo em i bilong kotim ol man i bin kilim papamama bilong ol i dai, na ol man i save kilim ol arapela man i dai.
Na em i bilong kotim ol manmeri bilong mekim pasin pamuk na ol man i save mekim kain pasin bilong ol man bilong Sodom, na em i bilong kotim ol man i save stilim ol man na mekim ol i kamap wokboi nating, na em i bilong kotim ol man bilong giaman na ol man i save giaman long taim ol i mekim tok tru antap na ol manmeri i mekim ol arapela kain pasin nogut i birua long tok tru bilong God.
Dispela tok tru em i wankain olsem dispela gutnius God i givim long mi bilong autim.
Dispela gutnius i tokim yumi long God i stap long bikpela lait na strong bilong em yet, em i nambawan tru na em i as bilong pasin tru bilong amamas.
Bikpela bilong yumi Krais Jisas em i givim strong long mi na em i tingim mi inap long mekim wok bilong em, na em i makim mi bilong mekim dispela wok.
Olsem na mi tenkyu long em.
Tru, bipo mi bin tok bilas long nem bilong em, na mi birua long em na mi bin tok nogut long em.
Tasol em i save, mi bin mekim ol dispela pasin, long wanem, mi no bin save gut long em na mi no bilip long em.
Olsem na em i sori long mi.
Na Krais Jisas, Bikpela bilong yumi, em i marimari moa yet long mi, na em i kirapim mi long bilip long em na long givim bel bilong mi long ol arapela.
Krais Jisas i bin kam long graun bilong kisim bek yumi manmeri bilong mekim sin.
Dispela tok em i tru olgeta na em inap long olgeta man i harim na bilipim.
Na sori tru, mi yet mi bin mekim sin moa yet na mi stap olsem namba wan man bilong mekim sin.
Tasol Jisas Krais i laik bai olgeta manmeri i ken save gut olsem, em i man bilong isi tru long ol man bilong mekim sin.
Olsem na em i sori long mi pastaim, na mi stap olsem piksa, bai olgeta manmeri i ken lukim samting em i bin mekim long mi, na ol tu ol i ken bilip long em na kisim laip i stap gut oltaim oltaim.
Em i King bilong olgeta taim.
Em i no save dai, na yumi manmeri yumi no inap lukim em.
Em wanpela tasol em i God tru.
Olsem na oltaim oltaim yumi olgeta i mas givim biknem long em na em i mas i stap namba wan tru.
Pikinini bilong mi Timoti, mi ting long dispela tok profet bipo ol i bin mekim long pasin bilong yu, na mi givim yu dispela tok long ol samting yu mas mekim.
Na yu mas larim dispela tok profet i kirapim yu long pait strong bilong daunim ol pasin nogut.
Long dispela pait yu mas bilip tru long Jisas na yu mas save olsem yu no gat asua long ai bilong God.
Sampela man i save olsem ol i mekim rong, tasol ol i no laik larim God i stretim pasin bilong ol, na bihain bilip bilong ol i bagarap olgeta olsem sip i bruk long rip.
Himeneus na Aleksander i mekim olsem, na mi bin putim tupela long han bilong Satan, bai tupela i ken kisim gutpela save olsem, tupela i no ken tok nogut moa long God.
Orait namba wan samting yu mas mekim, em i olsem.
Yu mas tokim ol manmeri long mekim ol prea na beten long God na tenkyu long em na askim em long helpim olgeta manmeri.
Na ol i mas askim em tu long helpim ol king na olgeta gavman.
Olsem bai yumi olgeta i ken sindaun gut na i stap bel isi, na yumi ken bihainim tru olgeta pasin God i laikim.
Kain prea olsem em i gutpela long ai bilong God, em Man bilong kisim bek yumi, na em i laikim tumas dispela kain prea.
Em i laik kisim bek olgeta manmeri, bai ol i ken save long as bilong tok tru.
Yumi save, wanpela God tasol i stap.
Na i gat wanpela namelman tasol i sanap namel long God na ol manmeri, em dispela man Krais Jisas.
Long taim God i makim, Krais i bin givim laip bilong em yet bilong baim bek olgeta manmeri, na long dispela pasin God i soim yumi olsem em i laik kisim bek olgeta manmeri.
God i makim mi bilong kamap aposel, na mi gat wok bilong autim dispela tok bilong em.
Mi tok tru, mi no giaman.
Em i givim mi wok bilong skulim ol manmeri bilong ol arapela lain, bai ol i ken bilip long Krais na save long tok tru.
Olsem na mi laik bai ol man bilong olgeta ples i mas apim han bilong ol na mekim prea.
Mi laik bai ol i ken givim laip bilong ol long God na i stap holi, na lusim pasin bilong belhat na kros, na long dispela pasin ol i ken mekim prea.
Narapela tok i olsem.
Mi laik bai ol meri i mas putim ol gutpela klos samting, inap tasol long ol.
Ol i no ken hambak na bilasim gras na skin bilong ol long ol kain kain bis na bilas gol na ol klos i dia tumas.
Ol meri i laik bihainim tok bilong God, ol i mas mekim ol kain kain gutpela wok.
Dispela em i bilas tru bilong ol.
Ol meri i mas daunim ol yet na pasim maus na kisim tok bilong God.
Mi no save larim ol meri i bosim ol man na i skulim ol long tok bilong God.
Ol meri i mas pasim maus na harim tok tasol.
God i wokim Adam pastaim, na bihain em i wokim Iv.
Na Adam i no bilipim tok giaman.
Meri i bilipim tok giaman, na em i mekim sin.
Tasol ol meri i ken mekim wok bilong karim pikinini.
Ol i mekim olsem, na sapos ol i bilip long Krais oltaim na givim laip bilong ol long em na i stap holi, na sapos ol i bihainim pasin bilong laikim tru ol arapela, na sapos ol i bihainim ol gutpela pasin, orait God bai i kisim bek ol.
Dispela tok em i tru olgeta.
Sapos man i laik i stap wasman bilong sios, em i laikim gutpela wok.
Man i kamap wasman em i mas bihainim ol stretpela pasin tasol, bai ol man i no inap lukim wanpela rong long em.
Em i mas i stap man bilong wanpela meri tasol.
Em i mas sindaun gut na bihainim ol gutpela tingting tasol na mekim ol gutpela pasin.
Em i mas lukautim gut ol man i kam long haus bilong en.
Em i mas save gut long pasin bilong skulim ol manmeri long pasin God i laikim.
Em i no ken spak.
Em i no ken belhat kwik na pait long ol arapela man.
Em i mas isi long ol.
Em i no ken laikim tumas long kisim mani.
Em i mas bosim gut meri pikinini bilong em yet, na mekim ol pikinini i harim gut tok bilong em na i bihainim.
Man i no inap bosim meri pikinini bilong em yet, em i no inap kisim wok bilong lukautim sios bilong God.
Nupela Kristen i no ken kamap wasman.
Nogut em i ting em i gutpela man tru na i bikhet, na God i kotim em olsem em i bin kotim Satan.
Man i gat gutpela nem namel long ol man i stap ausait long sios, em tasol inap i stap wasman.
Sapos em i no gat gutpela nem, orait inap ol man i tok nogut long em na bai umben bilong Satan i kisim em.
Olsem tasol ol wokman bilong sios i mas tingting stret long wok bilong ol.
Ol i no ken i stap man bilong tupela maus.
Ol i no ken spak.
Ol i no ken tingting long pulim mani samting bilong ol man.
Ol i mas save olsem ol i no gat asua long ai bilong God, na ol i mas holim strong dispela tok tru God i bin soim long yumi ol man i bilip long em.
Pastaim yupela i mas traim wok bilong ol.
Na sapos ol i mekim gutpela wok, orait ol i ken i stap wokman bilong sios.
Ol meri bilong ol tu i mas tingting stret long pasin ol i mekim.
Ol i no ken tok baksait.
Ol i mas sindaun gut, na ol i mas mekim stret olgeta wok ol i kisim.
Wokman bilong sios em i mas i stap man bilong wanpela meri tasol, na em i mas bosim gut meri pikinini bilong em yet.
Ol man i stap wokman bilong sios na i mekim gutpela wok, ol bai i gat gutpela nem.
Na ol bai i no pret long tokaut long bilip bilong ol long Krais Jisas.
Mi laik i kam kwik na lukim yu, tasol mi ting i gutpela sapos mi raitim dispela tok long yu.
Olsem na sapos mi no inap i kamap kwik, yu ken lukim dispela tok na bai yu save long gutpela pasin yumi ol lain bilong God i mas bihainim.
Yumi ol lain bilong God, yumi stap sios bilong God bilong i stap oltaim, na dispela sios i olsem strongpela pos i karim tok tru.
Yumi save gut olsem, as tok bilong pasin bilong God em i bikpela samting tru.
Holi Spirit i tok klia olsem, long dispela taim i laik kamap bihain sampela man bai i lusim bilip bilong ol, long wanem, ol bai i putim yau long tok bilong ol spirit bilong giaman na ol spirit nogut na bihainim tok bilong ol.
Ol man bilong giaman bai i autim dispela tok giaman long ol manmeri.
Tingting bilong ol dispela man i paul tru, na ol i no pilim moa sin bilong ol.
Ol dispela man bai i tambuim ol manmeri long ol i no ken marit na ol bai i tambuim ol long ol i no ken kaikai olkain kaikai God i bin wokim bilong yumi ol manmeri i bilip long em na i save long tok tru bilong em, yumi ken kisim na kaikai na tenkyu long God.
Yumi save, olgeta samting God i wokim, ol i gutpela tasol, na yumi no ken lukim ol i olsem samting nogut.
Yumi mas tenkyu long God na kisim.
Tok bilong God wantaim prea bilong yumi i save mekim ol dispela kaikai samting i kamap olsem samting bilong God stret.
Sapos yu givim dispela tok long ol brata, orait yu bai stap gutpela wokman bilong Krais Jisas.
Na bai yu kisim bikpela strong long ol gutpela tok yumi bilip long en na long olgeta gutpela save yu bin kisim na bihainim.
Tasol yu mas givim baksait long olkain rabis na kranki stori sampela lain i save autim.
Yu mas lain gut long pasin bilong God.
Yu save, sapos yumi laik mekim bodi bilong yumi i kamap strong, na yumi save trening oltaim, dispela bai i helpim yumi liklik.
Tasol sapos yumi trening long mekim pasin bilong God i kamap strong long yumi, dispela bai i helpim yumi moa yet.
Em inap long helpim yumi long dispela laip nau yumi stap long en, na long laip yumi bai kisim bihain tu.
Dispela tok em i tru olgeta, na em inap long olgeta man i harim na bilipim.
God bilong i stap oltaim, em i man bilong kisim bek olgeta manmeri, na em i kisim bek tru yumi manmeri i bilip long em.
Yumi bilip tru long em na yumi wetim em i mekim gut tru long yumi, olsem na olgeta taim yumi save mekim hatwok tru.
Yu mas givim dispela tok long ol manmeri, na skulim ol long bihainim.
Ol i lukim yu i yangpela liklik, tasol ol i no ken ting yu man nating.
Yu mas mekim ol gutpela pasin tasol, bai ol Kristen i ken lukim pasin bilong yu na bihainim.
Yu mas mekim gutpela pasin long tok bilong yu na long wokabaut bilong yu na long pasin bilong laikim tru ol arapela na long pasin bilong bilip na long pasin bilong i stap klin tru long ai bilong God.
Sapos mi no inap i kam hariap, orait yu mas wok yet long ritim buk bilong God long ol manmeri na long autim as bilong tok long ol na long skulim ol gut long pasin God i laikim.
Yu no ken slek long mekim wok long dispela strong God i bin givim yu olsem presen long taim ol hetman bilong sios i putim han antap long yu, na wanpela man i bin autim tok profet long pasin bilong yu.
Oltaim yu mas lukautim gut ol dispela wok bilong yu.
Yu mas wok hat long mekim olgeta dispela wok i kamap gut, na bai olgeta manmeri i lukim pasin bilong yu yet i kamap gutpela tru.
Yu mas was gut long ol pasin bilong yu yet na long wok yu mekim bilong skulim ol manmeri.
Na sapos yu strong long mekim olsem, orait long wok bilong yu God bai i kisim bek yu yet, na em bai i kisim bek ol manmeri i save harim tok bilong yu.
Yu no ken krosim ol lapun man.
Yu mas stretim ol long tok isi, olsem yu stretim papa bilong yu.
Na yu mas mekim wankain pasin long ol yangpela man olsem yu save mekim long ol brata bilong yu yet.
Na yu mas mekim wankain pasin long ol lapun meri olsem yu save mekim long ol mama bilong yu.
Na yu mas mekim wankain pasin long ol yangpela meri olsem yu save mekim long ol susa bilong yu, em long pasin i klin tru long ai bilong God.
Husat bai i lukautim ol meri, man bilong ol i dai pinis?
Sapos man bilong wanpela meri em i dai pinis, na meri i stap wanpis tru, orait yu mas mekim gutpela pasin long em.
Tasol sapos dispela meri i gat ol pikinini bilong em yet o ol tumbuna pikinini, orait yu mas helpim ol long save gut olsem, namba wan wok bilong ol long ai bilong God em wok bilong lukautim gut dispela mama bilong ol.
Long dispela pasin ol i ken bekim olgeta hatwok bipo papamama bilong ol i bin mekim bilong helpim ol.
God i laikim tumas dispela kain pasin.
Sapos man bilong wanpela meri em i dai pinis, na meri i stap wanpis tru, orait dispela meri bai em i mekim olsem.
Em i bilip tru long God na em i wetim God i mekim gut tru long em, na oltaim long san na long nait, em i save prea long God na askim God long helpim em.
Tasol sapos man bilong wanpela meri i dai pinis, na dispela meri i bihainim laik bilong bodi tasol, orait dispela meri tu i stap olsem em i dai pinis.
Olsem na yu mas tokim ol meri long bihainim pasin bilong prea long God, bai ol i ken mekim stretpela pasin tasol na ol manmeri i no inap tok nogut long ol.
Sapos wanpela man i no lukautim ol wanblut tru bilong em yet na ol arapela wanlain tu, orait dispela man i lusim pinis bilip bilong em, na em i man nogut tru.
Ol haiden yet i no save mekim dispela kain pasin nogut.
60 krismas pinis na em i bin i stap meri bilong wanpela man tasol na em i gat nem olsem meri bilong mekim ol kain kain gutpela wok.
Yu mas raitim nem bilong ol dispela kain meri tasol.
Tasol yu no ken raitim nem bilong ol yangpela meri, man bilong ol i dai pinis, long wanem, taim bel bilong ol i kirap long marit gen, ol i save givim baksait long Krais, na ol bai i gat asua bilong brukim promis ol i bin mekim.
Na narapela pasin tu ol i save mekim.
Ol i kisim pasin bilong les na raun nabaut long ol arapela haus.
Na ol i no mekim lespasin tasol.
Ol i save laikim tumas long harim tok long ol samting ol arapela manmeri i mekim na ol i raun na tok baksait long ol.
Olsem na ol i mekim planti tok i no stret long yumi mekim.
Olsem na mi ting mobeta ol meri i yangpela liklik ol i mas marit gen na karim pikinini na bosim haus bilong ol.
Sapos ol i mekim olsem, orait bai i no gat wanpela birua inap lukim pasin ol i mekim na tok nogut long yumi.
Yu save, sampela bilong ol dispela meri ol i lusim pinis gutpela rot, na ol i bihainim Satan.
Sapos long famili bilong wanpela meri i bilip long Krais, i gat sampela meri, man bilong ol i dai pinis, orait dispela meri yet i mas lukautim ol.
Em i mas mekim olsem bai ol arapela manmeri bilong sios i no gat hevi bilong lukautim ol.
Na ol manmeri bilong sios i ken lukautim ol meri i stap wanpis tru.
Yupela i mas givim biknem na gutpela pe long ol hetman i mekim gutpela wok.
Namba wan lain bilong kisim dispela em ol hetman i save hatwok long autim tok bilong God na long skulim ol manmeri long ol pasin God i laikim.
Yumi save, buk bilong God i tok olsem, “Yupela i no ken pasim maus bilong bulmakau long taim em i wok long rausim skin bilong rais samting.”
Na yumi save, “Wokman em inap long kisim pe bilong en.”
Tasol sapos tupela o tripela man i mekim dispela kain tok, orait yu ken harim.
Na sapos sampela hetman i mekim sin, orait yu mas stretim ol long ai bilong olgeta hetman, bai ol arapela tu ol i ken pret.
Long ai bilong God na Krais Jisas na ol ensel bilong God, mi tokim yu stret olsem, yu mas was gut long olgeta dispela wok mi bin tokim yu long en, bai yu mekim wankain pasin long olgeta man.
Yu no ken mekim gutpela pasin long ol bikman na ol wantok tasol.
Na yu no ken hariap long putim han antap long wanpela man bilong makim em bilong mekim wok bilong God.
Nogut sin bilong sampela man i pas long yu.
Yu mas lukaut long yu yet bai yu stap klin tru long ai bilong God.
Yu mas lusim pasin bilong dring wara nating tasol.
Mobeta yu dring liklik wain wantaim, bilong helpim bel bilong yu, na bilong rausim dispela sik oltaim i save kamap long yu.
Sin bilong sampela man i stap ples klia, na i olsem ol dispela sin i go kamap long kot paslain long ol man i bin mekim sin.
Tasol sin bilong sampela man i stap hait, na bihain tasol ol bai i kamap ples klia.
Olsem tasol, ol gutpela pasin tu i stap ples klia.
Na sapos sampela gutpela pasin i no save kamap ples klia kwiktaim, orait ol tu bai i no inap i stap hait oltaim.
Olgeta Kristen i stap wokboi nating bilong ol arapela man, ol i mas givim biknem long ol bosman bilong ol na i stap aninit long ol.
Olsem na bai ol bosman i no ken tok nogut long nem bilong God na long pasin bilong bilip bilong yumi Kristen.
Sapos bosman bilong wanpela wokboi nating em i Kristen, dispela wokboi i no ken ting olsem, “Em i brata tasol, olsem na maski, mi ken sakim tok bilong em.”
Em i mas ting olsem, “Dispela man mi mekim wok bilong helpim em, em i Kristen, na mi laikim em tru.”
Na dispela kain tingting bai i kirapim em long mekim gutpela wok tru.
Oltaim yu mas skulim ol manmeri long mekim ol gutpela pasin na yu mas kirapim ol long mekim ol dispela pasin mi bin tokim yu long en.
Tok bilong Bikpela bilong yumi Jisas Krais, em i save skulim yumi gut long pasin bilong God.
Na sapos wanpela man i lusim dispela tok na i skulim ol man long narapela tok i no wankain olsem dispela stretpela tok bilong Jisas, orait yumi ken save, dispela man em i laikim tumas pasin bilong em yet na em i bikhet nating tasol.
Em i no gat save liklik.
Em i gat laik nogut bilong tok resis na tok pait nabaut long ol liklik samting nating, olsem wanem nem yumi mas givim long ol pasin bilong yumi.
Dispela kain tok i save mekim ol man i bel nogut long ol arapela man na ol i tok pait na ol i tok bilas na ol i tingting nogut long ol arapela na oltaim ol i tok kros nabaut.
Tingting bilong ol man i save mekim dispela kain pasin em i paul olgeta, na ol i no save liklik long tok i tru.
Ol i ting pasin bilong God em i rot bilong kisim kago.
Tru, sapos yumi bihainim pasin bilong God yumi kisim planti gutpela samting, em sapos yumi amamas long ol samting God i save givim yumi.
Yumi save, taim mama i karim yumi na yumi kamap long graun, yumi no bin karim wanpela samting i kam.
Na taim yumi lusim graun yumi bai i no inap karim wanpela samting i go.
Tasol sapos yumi gat kaikai na laplap samting, orait yumi ken tok, “Em inap long mi.”
Tasol ol man i laikim tumas long kisim planti mani samting, ol traim bai i kamap na holimpas ol olsem umben i holimpas wanpela abus.
Bel bilong ol bai i kirap long mekim planti samting nogut na dispela bai i paulim ol tru.
Na long dispela pasin ol bai i bagarap olgeta.
Pasin bilong laikim tumas mani em i as bilong olgeta pasin nogut.
Sampela man ol i bin laikim tumas mani, na dispela pasin i pulim ol na ol i lusim bilip pinis, na ol i karim bikpela hevi moa.
Tasol yu, yu man bilong God, yu mas givim baksait long ol dispela kain pasin nogut na abrusim olgeta.
Na yu mas wok long kisim stretpela pasin na pasin tru bilong God na pasin bilong bilip tru na pasin bilong laikim tru ol arapela na pasin bilong sanap strong na karim olgeta hevi na pasin bilong isi long ol manmeri.
Man i bilip long Krais, em i olsem man i ran long resis.
Olsem na yu mas ran strong long dispela gutpela resis na bai yu kisim laip i stap gut oltaim oltaim.
Long taim yu bin sanap strong na autim bilip bilong yu long ai bilong planti man, God i bin singautim yu bilong kisim dispela laip.
Long ai bilong God, em i save givim laip long olgeta samting, na long ai bilong Krais Jisas, em i bin sanap strong na tokaut klia long ai bilong Pontius Pailat, mi tokim yu strong olsem, yu mas bihainim gut tok yu bin kisim.
Yu no ken paulim dispela tok na yu no ken mekim wanpela samting ol man inap tok nogut long em.
Yu mas bihainim gut i go inap long Bikpela bilong yumi Jisas Krais i kamap ples klia.
Em bai i kamap long taim God i makim.
God em i as bilong pasin tru bilong amamas, na em wanpela tasol i save bosim olgeta samting.
Em i King bilong olgeta king, na Bikpela bilong olgeta bikman.
Em wanpela tasol i no save dai.
Em i stap long bikpela lait tru, na yumi no inap i go klostu long em.
Olsem na oltaim oltaim yumi olgeta i mas givim biknem long em na em i mas i gat olgeta strong.
Tokim ol man i gat planti mani samting bilong dispela graun long ol i no ken bikhet na litimapim nem bilong ol yet.
Ol i no ken bilip long ol dispela kain samting i save bagarap kwik.
Ol i mas bilip tru long God, em God i save givim yumi planti gutpela samting bilong mekim yumi amamas.
Ol i mas mekim planti gutpela pasin bilong helpim ol arapela manmeri.
Oltaim ol i mas givim planti samting long ol manmeri i sot.
Ol i no ken ting samting tru bilong ol em ol mani samting bilong ol.
Samting tru bilong ol, em pasin bilong mekim gut long ol arapela.
Sapos ol i mekim olsem, orait ol bai i bungim planti samting bilong helpim ol bihain, na ol bai i kisim dispela laip em i laip tru.
Timoti, yu mas was gut long dispela wok God i bin givim long yu.
Givim baksait long olkain toktok nabaut i no bihainim tingting bilong God.
Na stap longwe long ol man i ting ol i gat gutpela save na ol i mekim kain kain toktok i pait long tingting bilong God.
Sampela man i bihainim dispela kain save na ol i lusim pinis pasin bilong bilip.
Marimari bilong God i ken i stap wantaim yupela.
Sampela manmeri bilong sios bilong taun Korin i bin tok nogut long Pol, na dispela i mekim Pol i bel hevi tru.
Em i laik stretim tok wantaim ol Korin, olsem na em i raitim dispela pas, bai em i ken amamas gen long ol.
Long namba wan hap bilong pas, Pol i tokaut long strongpela tok bipo em i bin mekim long ol Korin.
Em i no laik tru long mekim dispela tok, tasol ol i bin bikhet na mekim tok nogut long em, olsem na em i bin mekim strongpela tok long ol.
Na ol i bin harim tok bilong en na stretim pasin bilong ol, olsem na nau em i amamas moa yet.
Long dispela taim ol Kristen bilong distrik Judia ol i stap nogut, na Pol i wok long bungim mani bilong karim i go givim long ol.
Olsem na long sapta 8 na 9, Pol i mekim tok bilong kirapim bel bilong ol Korin bilong givim mani long dispela wok.
Long las hap bilong pas Pol i tok long ol sampela giaman aposel i bin kam i stap long Korin na ol i wok long daunim nem bilong Pol na rabisim wok aposel bilong em.
Mi Pol, mi aposel bilong Krais Jisas.
Long laik bilong em yet God i makim mi olsem aposel.
Mi wantaim brata Timoti mitupela i raitim dispela pas long yupela manmeri bilong sios bilong God i stap long taun Korin, wantaim olgeta manmeri bilong God i stap long olgeta hap bilong provins Akaia.
God Papa bilong yumi, wantaim Bikpela Jisas Krais, i ken marimari long yupela na mekim bel bilong yupela i stap isi.
Yumi litimapim nem bilong God, em i God na Papa bilong Bikpela bilong yumi Jisas Krais.
Em i Papa bilong yumi, na em i as bilong olgeta pasin marimari na pasin sori.
Em i God bilong mekim isi bel bilong olgeta man i gat hevi.
Long olgeta hevi i kamap long mipela, em i save mekim isi bel bilong mipela.
Olsem na mipela inap long mekim isi bel bilong ol man i gat kain kain hevi, olsem God i save mekim isi bel bilong mipela.
Bikpela pen Krais i bin karim, mipela tu i save karim.
Olsem tasol bikpela bel isi bilong Krais i pulimapim mipela.
Sapos mipela i karim hevi, em bilong mekim isi bel bilong yupela, na bilong God i ken kisim bek yupela.
Na sapos God i mekim isi bel bilong mipela, em bilong mekim isi bel bilong yupela tu.
Sapos yupela i sanap strong na karim kain pen olsem mipela i karim, orait God i save mekim isi bel bilong yupela.
Na mipela i save bilip strong tru olsem yupela bai i sanap strong.
Mipela i save, yupela i karim pen wantaim mipela, olsem na yupela bai i kisim bel isi wantaim mipela tu.
Ol brata, mipela i laik bai yupela i save long dispela hevi i bin kamap long mipela long provins Esia.
Bikpela hevi moa i bin daunim mipela, na i winim tru strong bilong mipela.
Olsem na mipela i bin ting mipela bai i dai.
Tru yet, mipela i bin pilim wankain hevi olsem man i harim jas i tok long em i mas i dai.
Dispela i bin kamap long mipela bai mipela i no ken ting moa long strong bilong mipela yet.
Mipela i mas ting long strong bilong God tasol, em i save kirapim bek ol man i dai pinis.
Dispela samting nogut tru em inap tru long kilim mipela i dai, tasol God i bin kisim bek mipela.
Na bihain tu em bai i kisim bek mipela.
Mipela i bilip strong olsem, olgeta taim samting nogut i laik bagarapim mipela, God bai i kisim bek mipela, na mipela bai i stap gut.
Tasol yupela i mas helpim mipela long prea.
Na God bai i harim prea bilong planti manmeri na em bai i helpim mipela.
Na planti manmeri bai i lukim, na ol bai i tenkyu long God long ol samting em i mekim bilong helpim mipela.
Mi save amamas moa yet long dispela wanpela samting.
Long bel bilong mi, mi save olsem, mi bin mekim stretpela pasin na pasin i tru long olgeta manmeri, em pasin God i bin givim mi.
God i bin marimari long mi na givim dispela kain pasin long mi, na mi no bin kisim long kain save bilong yumi ol man bilong graun.
Mi bin wokabaut long dispela pasin namel long olgeta man, tasol namel long yupela mi bin bihainim dispela pasin moa yet.
Na taim mi raitim ol pas i kam long yupela, mi save raitim tok yupela inap ritim na save gut long as bilong en, em tasol.
Mi no save raitim narakain tok long yupela.
Tru, sampela taim yupela i no klia gut long olgeta tok mi bin raitim.
Tasol mi laik bai yupela i ken save tru long as bilong olgeta tok bilong mi, na long De bilong bikpela kot bilong Jisas, Bikpela bilong yumi, bai yupela i ken amamas tru long mi long wankain pasin olsem mi bai amamas long yupela.
Mi bilip strong olsem yupela bai i amamas long pasin mi mekim, na long dispela as mi bin pasim tok long mi laik i kam lukim yupela pastaim, na bai mi lusim yupela na i go long provins Masedonia.
Na taim mi lusim Masedonia mi bin ting long kam bek gen long yupela, na long dispela pasin God i ken mekim gut long yupela tupela taim.
Na tu, yupela bai inap long helpim na mi go long distrik Judia.
Tasol olsem wanem?
Yupela i ting mi bin mekim ol dispela tok bilong giamanim yupela tasol, a?
Yupela i ting mi man bilong tok promis nating na senisim tok nabaut olsem ol man bilong graun i save mekim, na mi tok “Yes” na “Nogat” wantaim, a?
God i save bihainim olgeta tok bilong em yet, na olsem tasol mi tok tru tumas long yupela, olgeta tok mi save mekim long yupela, em i no gat “Yes” na “Nogat” wantaim.
Mi na Sailas na Timoti, mipela i bin autim tok namel long yupela, em tok bilong Jisas Krais, Pikinini Bilong God.
Na yupela i save, Krais i no man bilong tok “Yes” na “Nogat” wantaim.
Oltaim Krais i save tok “Yes” tasol.
God i stap, na Krais i save tok “Yes” long dispela olgeta promis.
Na God yet i save strongim mipela wantaim yupela, na yumi pas wantaim Krais na yumi stap strong.
Na em i bin makim yumi bilong em yet.
Em i bin putim mak bilong em yet long yumi, na em i givim Holi Spirit bilong i stap long bel bilong yumi.
Holi Spirit em i olsem namba wan hap bilong ol gutpela samting God i laik givim long yumi.
Na yumi kisim Holi Spirit pinis, olsem na yumi ken save, tru tumas bai yumi kisim olgeta arapela samting tu.
Long nem bilong God, em man bilong strongim tok bilong mi, mi tok tru tumas olsem, mi no bin i kam kwik long Korin, long wanem, mi no laik givim hevi long yupela.
Mi no tok olsem mipela i bosim bilip bilong yupela.
Long bilip yupela i sanap strong pinis.
Mipela i save wok wantaim bilong kamapim amamas bilong yupela.
Mi no kam, long wanem, mi ting mobeta mi no kam long yupela long dispela taim na mekim yupela i bel hevi gen olsem bipo.
Sapos mi mekim yupela i bel hevi, orait husat bai i stap bilong mekim bel bilong mi i amamas?
Yupela ol lain mi bin mekim bel hevi, yupela tasol bai i stap.
Yupela ol manmeri bilong mekim mi i amamas, olsem na mi no laik i kam long yupela na kisim bel hevi.
Long dispela as tasol mi bin raitim pas mi salim i kam long yupela bipo.
Mi save, sapos mi amamas long wanpela samting, orait yupela olgeta i save amamas long dispela tu.
Tru, taim mi raitim pas long yupela, mi wari moa yet na bel bilong mi i gat bikpela hevi tru na mi krai planti wantaim.
Tasol mi no bin raitim dispela pas bilong givim bel hevi long yupela.
Mi raitim bilong yupela i ken save olsem, mi laikim yupela tumas na mi givim bel bilong mi moa yet long yupela.
Sapos wanpela man i bin givim bel hevi long ol arapela, em i no givim bel hevi long mi.
Mi no laik mekim planti strongpela tok long dispela samting, tasol mi inap tok olsem, em i bin mekim yupela olgeta i bel hevi liklik.
Tasol dispela pe nogut bikpela lain bilong yupela i bin tok long dispela man i mas kisim, em inap long em.
Olsem na mobeta yupela i mekim narapela pasin nau.
Mobeta yupela i lusim sin bilong em na mekim isi bel bilong en.
Nogut bikpela bel hevi moa i daunim tru dispela man.
Olsem na mi laik bai yupela i soim em olsem yupela i laikim em yet.
Dispela pas mi raitim bipo, em bilong traim yupela tasol.
Mi laik save, yupela i save bihainim tok bilong mi long olgeta samting, o nogat?
Na sapos yupela i lusim rong bilong wanpela man, orait mi tu mi save lusim.
Na sapos i gat wanpela rong mi mas lusim, orait mi save lusim long ai bilong Krais, bilong helpim yupela.
Mi mekim olsem, long wanem, mi pret, nogut Satan i giamanim yumi na i winim yumi.
Yumi save pinis long tingting na pasin bilong em.
Taim mi kam kamap long taun Troas bilong autim gutnius bilong Krais, Bikpela i bin opim rot long mi bilong mekim dispela wok.
Tasol bel bilong mi em i no i stap isi.
Long wanem, mi no lukim brata bilong mi Taitus.
Olsem na mi lusim ol Troas na mi kam kamap long provins Masedonia.
Tasol nau mi tenkyu long God, long wanem, oltaim em i save bringim mipela i go nabaut bilong tokaut long strongpela wok Krais i bin mekim bilong kisim bek mipela na mekim mipela i kamap lain bilong en.
Na long dispela pasin olgeta lain manmeri i kisim save long God.
Tru tumas, mipela yet i olsem paura bilong kamapim smok i gat gutpela smel, em Krais i kisim na i ofaim long God.
Dispela smel i save go namel long ol man i stap long rot bilong heven, na namel long ol man i stap long rot bilong hel tu.
Long dispela lain i stap long rot bilong hel, dispela smel i olsem smel bilong dai, na em i save kamapim dai long ol.
Tasol long lain i stap long rot bilong heven em i olsem smel bilong laip, na em i save kamapim laip long ol.
Husat inap tru long mekim dispela kain wok?
Tasol mipela i no olsem ol planti man, ol i save go nabaut na mekim wok bisnis long tok bilong God.
Mipela i kisim dispela wok long God yet na mipela i no save giaman nabaut.
Mipela i wanbel wantaim Krais, na long ai bilong God mipela i save autim stret ol tok em i bin givim mipela.
Ating mipela i mekim ol dispela tok, long wanem, mipela i laik grisim yupela gen bai yupela i ting mipela i stretpela man?
Yupela yet i stap olsem pas bilong tokim ol man long pasin bilong mipela.
Na ol tok bilong dispela pas em i stap long bel bilong mipela, na olgeta man i ken lukim na ritim.
Yupela i stap ples klia olsem wanpela pas i kam long Krais.
Long wok bilong mipela Krais i raitim dispela pas.
Em i no raitim long ing.
Em i raitim long Spirit bilong God bilong i stap oltaim.
Na em i no raitim antap long ol hap ston.
Em i raitim long bel bilong ol manmeri.
As bilong dispela tok i olsem.
Long Krais God i bin makim mipela long mekim dispela wok, na mipela i save olsem God bai i mekim wok bilong en i kamap gutpela tru.
Tru, mipela yet i no inap long mekim dispela wok, olsem na mipela i no ken tok mipela yet i bin mekim wanpela samting.
God wanpela tasol i save mekim mipela inap long dispela wok.
Na em yet i bin mekim mipela inap long i stap wokman bilong nupela kontrak.
Dispela kontrak em i no samting ol i bin raitim long buk bilong lo.
Em i samting bilong Holi Spirit.
Tok bilong lo i save kilim man i dai, tasol Holi Spirit i save givim laip long man.
Dispela wok God i mekim bilong givim lo, em i kamapim dai long ol manmeri.
Na taim God i raitim dispela lo long ston na givim long ol, dispela lo i kam wantaim bikpela lait bilong God.
Olsem na pastaim pes bilong Moses i lait tumas, na ol Israel i no inap lukluk long pes bilong en, na bihain tasol dispela lait i pinis.
Orait wok God i mekim bilong givim Holi Spirit long ol manmeri, em i winim tru dispela wok em i mekim bilong givim lo, na bikpela lait na strong bilong God bai i stap moa moa yet long dispela wok.
Dispela wok bilong lo em i save kotim yumi na i tok yumi mas lus.
Tasol sapos dispela wok i kam wantaim bikpela lait bilong God, orait wok bilong mekim ol manmeri i kamap stretpela long ai bilong God, em bai i kam wantaim bikpela lait bilong God moa moa yet.
Bikpela lait na strong bilong God i stap moa moa yet wantaim dispela nupela wok God i mekim, na i winim tru lait bilong God i bin i stap wantaim olpela wok.
Olsem na nau i luk olsem lait bilong dispela olpela wok i pinis olgeta.
Dispela olpela wok i no inap i stap oltaim.
Em bai i pinis.
Tasol em i bin kam wantaim bikpela lait bilong God.
Olsem na yumi save, dispela nupela wok bilong i stap oltaim, em i kam wantaim bikpela lait bilong God moa moa yet.
Mipela i bilip tru na wetim dispela lait bai i kamap moa yet long mipela na i stap oltaim, olsem na mipela i no save pret.
Mipela i save tokaut klia long en.
Mipela i no save mekim olsem Moses i bin mekim.
Long taim dispela lait i no pinis yet long pes bilong en, em i bin kisim hap laplap na haitim pes bilong en, bai ol Israel i no ken lukim.
Na tingting bilong ol Israel i pas tru, na olgeta taim ol i ritim tok bilong olpela kontrak, ol i no inap klia long as bilong dispela tok ol i harim.
Long Krais wanpela tasol God i save rausim dispela laplap.
Yes, olgeta taim ol i ritim lo bilong Moses, i gat hap laplap i pasim tingting bilong ol, i kam inap long nau.
Tasol sapos man i tanim bel i go long Bikpela, orait God i save rausim dispela hap laplap i bin pasim tingting bilong en.
Taim mi tok long Bikpela mi tok long Holi Spirit.
Na sapos Spirit bilong Bikpela i stap long wanpela man, orait i no gat wanpela samting i pasim dispela man.
Em i stap fri.
Na yumi olgeta, yumi no gat samting i haitim pes bilong yumi.
Olsem na bikpela lait bilong Bikpela i kam long yumi, na yumi kamap olsem glas bilong lukluk i save sutim dispela lait i go long ol arapela manmeri.
Oltaim yumi save kisim dispela lait moa moa yet, na dispela i senisim yumi, na yumi kamap olsem piksa bilong Bikpela yet.
Bikpela em i Spirit, na em i mekim olsem.
God i bin sori long mipela na i givim dispela wok long mipela, olsem na mipela i no save slek long mekim dispela wok.
Mipela i givim baksait pinis long olkain pasin nogut ol man i save hait na mekim.
Mipela i no save wokabaut long pasin bilong giaman.
Na mipela i no save senisim tok bilong God.
Mipela i save autim tok tru long ples klia, bai olgeta man i ken skelim pasin bilong mipela na long bel bilong ol, ol i ken save olsem mipela i mekim stretpela wok long ai bilong God.
Na sapos sampela lain i no klia long as bilong dispela gutnius mipela i save autim, em ol dispela lain i stap long rot bilong hel tasol.
Satan, em giaman god bilong dispela graun, em i bin pasim tingting bilong ol dispela man i no bilip, na lait bilong gutnius bilong marimari na sori bilong Krais, em i no inap i go insait long bel bilong ol.
Olsem na ol i no save lukim Krais, em i piksa tru bilong God.
Mipela i no save autim tok long ol pasin bilong mipela yet.
Mipela i save tokaut olsem, “Krais Jisas em i Bikpela bilong yumi, na mipela i bihainim tok bilong Jisas na mipela i stap olsem ol wokman bilong yupela.”
Bipo tru God i bin tok, “Insait long tudak lait i ken kamap.”
Na lait bilong God yet i bin i kam i stap long mipela, na i mekim bel bilong mipela i lait moa yet.
Mipela i lukim pes bilong Jisas Krais na mipela i lukim lait tru na mipela i save long bikpela lait na strong bilong God.
Tasol dispela gutpela samting tru i stap long mipela aposel olsem em i stap insait long ol samting nating i no gat strong, olsem ol gutpela mani samting i stap insait long ol sospen graun.
Em bilong olgeta man i ken save, dispela bikpela strong ol i lukim em i strong bilong God.
Em i no strong bilong mipela.
Long olgeta hap, ol kain kain hevi i save kamap long mipela, tasol ol i no pinisim tru strong bilong mipela.
Planti samting i save paulim tingting bilong mipela, tasol tingting bilong mipela i no bagarap olgeta.
Ol man i save mekim nogut long mipela, tasol God i no save lusim mipela.
Ol i save paitim mipela na mekim mipela i pundaun, tasol ol i no bagarapim olgeta.
Long bodi bilong mipela oltaim mipela i save larim ol manmeri i lukim dai bilong Jisas.
Olsem na laip bilong Jisas tu em i save kamap ples klia long bodi bilong mipela.
Mipela i mekim wok bilong Jisas, olsem na long olgeta taim mipela i stap laip, ol man i save trai long kilim mipela i dai.
Olsem na laip bilong Jisas tu em i save kamap ples klia long bodi bilong mipela, em dispela bodi bilong i dai.
Olsem na dai i save mekim wok bilong en long mipela aposel, tasol laip i save mekim wok long yupela.
Mipela i bilip long Jisas, na mipela i mekim wankain pasin olsem buk bilong God i tok, “Mi bilip pinis long God, olsem na mi bin tokaut.”
Mipela tu i bilip, olsem na mipela tu i save tokaut.
Mipela i save pinis olsem, God i bin kirapim Bikpela Jisas, na em bai i kirapim mipela tu wantaim Jisas, na bringim mipela wantaim yupela i go i stap klostu long em.
Mi tok olsem, long wanem, mi save, dispela olgeta samting i save kamap long mipela bilong helpim yupela.
Na long dispela pasin marimari bilong God i wok long kamap long planti manmeri moa, na ol dispela manmeri i ken tenkyu moa yet long God, na litimapim nem bilong en.
Mipela i tingting long dispela gutpela wok God i mekim na mipela i no save slek long mekim wok bilong God.
Tru, bodi bilong mipela i laik bagarap.
Tasol bel bilong mipela i save kamap nupela gen long olgeta de, long wanem, mipela i save, ol dispela hevi na pen mipela i save karim, ol i no bikpela tumas, na ol bai i stap sotpela taim tasol.
Na ol bai i helpim mipela long kisim gutpela sindaun tru long heven, na mipela bai i stap olsem oltaim oltaim.
Na mipela i save, ol dispela gutpela samting mipela bai i kisim, ol i winim tru olgeta arapela samting.
Yumi no save lukluk i go long ol samting yumi inap lukim long ai.
Yumi save lukluk strong long ol samting yumi no inap lukim long ai, long wanem, samting yumi save lukim long ai, em bai i stap sotpela taim tasol.
Tasol ol dispela gutpela samting yumi no inap lukim long ai, ol bai i stap oltaim oltaim.
God i laik givim yumi.
Dispela haus ol man i no bin wokim long han.
Em i stap long heven, na em bai i stap oltaim oltaim.
Nau yumi stap long dispela haus hia, na yumi krai i stap.
Yumi laikim tumas long kisim dispela haus bilong yumi i stap long heven na em bai i karamapim yumi olsem klos.
Long wanem, taim yumi putim dispela pinis, yumi bai i no inap i stap olsem skin nating.
Taim yumi stap yet long dispela haus sel bilong graun, yumi save pilim hevi na yumi krai i stap.
Yumi laikim tumas long putim nupela bodi, olsem yumi putim nupela klos samting, na bai dispela bodi bilong i dai em i ken kisim laip tru.
God yet i bin redim yumi bilong kisim dispela laip, na em i bin givim Holi Spirit long yumi.
Holi Spirit em i olsem namba wan hap bilong ol gutpela samting God i laik givim long yumi.
Na yumi kisim Holi Spirit pinis, olsem na yumi ken save, tru tumas bai yumi kisim olgeta arapela samting tu.
Yumi save tingting long dispela na em i save strongim bel bilong yumi oltaim.
Yumi save, taim yumi stap yet long dispela bodi, yumi no i stap wantaim Bikpela long ples bilong em.
Nau yumi bilip tasol long em na yumi wokabaut.
Yumi no lukim em yet.
Tasol mi tok pinis, bel bilong yumi i stap strong, na yumi laikim tumas long lusim dispela bodi hia na i go sindaun gut wantaim Bikpela, na ples em i stap long en, em bai i kamap ples tru bilong yumi.
Tasol maski yumi stap long wanem ples, oltaim yumi save tingting strong long mekim ol pasin Bikpela i laikim, long wanem, yumi save, yumi olgeta i mas kamap long kot bilong Krais.
Na sapos yumi bin mekim gutpela pasin long taim yumi stap long bodi o sapos yumi bin mekim pasin nogut, yumi olgeta wan wan bai i kisim pe inap long pasin yumi bin mekim.
Orait mipela i save pret long Bikpela na i stap aninit long em, olsem na mipela i save wok long kirapim tingting bilong ol man bai ol i bilip long em.
Na mipela i no save mekim dispela wok long ol pasin i no stret.
God i save pinis long olgeta tingting na pasin bilong mipela.
Na mi bilip olsem, long bel bilong yupela, yupela tu i save olsem mipela i mekim stretpela wok.
Long dispela tok mipela i no stat gen long grisim yupela bai yupela i ting mipela i stretpela man.
Mipela i raitim dispela tok bilong yupela i ken amamas long pasin bilong mipela.
Mipela i laik bai yupela inap bekim tok bilong ol man i save amamas nating long nem bilong ol man, na ol i no amamas long ol pasin i kamap long bel bilong ol man.
Tasol sapos i tru pasin na tok bilong mipela i olsem bilong ol longlong man, maski, mipela i mekim wok bilong God.
Na sapos mipela i tingting stret, orait mipela i mekim olsem bilong helpim yupela.
Krais i bin givim bel bilong en long mipela, na dispela i save kirapim mipela long wok, long wanem, mipela i save pinis olsem, wanpela man i bin kisim ples bilong yumi olgeta na i dai, na long dispela rot yumi olgeta i dai pinis.
Dispela man i mekim olsem bilong helpim yumi ol man i stap laip, bai yumi no ken tingting moa long yumi yet na wokabaut.
Yumi ken tingting long dispela man i kisim ples bilong yumi na i dai pinis, na i kirap bek tu.
Yumi ken tingting long em na wokabaut.
Olsem na nau yumi no save bihainim tingting bilong olpela bel na skelim pasin bilong ol manmeri.
Tru, bipo yumi bin tingting long pasin bilong olpela bel na skelim pasin bilong Krais.
Tasol nau yumi no save skelim em moa long dispela pasin.
Olsem na sapos wanpela man i pas wantaim Krais, orait God i mekim em i kamap nupela man tru.
Nau olpela pasin i pinis olgeta, na nupela pasin i kamap pinis.
God yet i mekim dispela olgeta samting i kamap long yumi.
Bipo yumi stap birua bilong em, tasol long Krais em i mekim yumi i kamap wanbel wantaim em.
Na em i givim mipela dispela wok bilong helpim em long mekim ol birua bilong en i kamap wanbel wantaim em.
Tok bilong mipela i olsem.
God i bin i stap long Krais na i wok long mekim olgeta man i lusim pasin birua na i kamap wanbel wantaim em.
Em i no tingting moa long olgeta rong ol i bin mekim.
Na em i givim mipela wok bilong autim dispela tok, bilong em i ken mekim ol birua i kamap wanbel wantaim em.
Olsem na mipela i kisim maus bilong Krais na autim tok bilong en.
God yet i singaut long olgeta man long maus bilong mipela.
Mipela i save autim tok bilong Krais yet long olgeta man, na mipela i tokim ol olsem, “Mobeta yupela lusim pasin birua na kamap wanbel wantaim God.”
Krais i no save mekim sin, tasol God i laik helpim yumi, olsem na em i bin bungim olgeta sin bilong yumi antap long em, na Krais i kamap olsem man bilong mekim sin tru.
God i mekim olsem bai yumi ken i stap long Krais, na long strong bilong em yumi ken kamap stretpela manmeri bilong God.
Mipela i save wok wantaim God na mipela i tok strong long yupela olsem, “Yupela i kisim pinis marimari bilong God, na nogut yupela i lusim nating marimari bilong em.”
God i tok olsem, “Mi yet mi bin makim taim bilong kisim bek yu na mekim gut long yu, na long dispela taim stret mi bin harim krai bilong yu na helpim yu.”
Nau tasol em i taim bilong God i mekim gut long yumi.
Nau tasol em i taim bilong God i kisim bek yumi.
Mipela i no laik bai ol man i tok nogut long dispela wok bilong mipela, olsem na mipela i no save mekim wanpela samting i save sutim lek bilong ol dispela man na ol i pundaun.
Mipela i stap wokman bilong God, olsem na oltaim mipela i save soim gutpela pasin bilong mipela long olgeta manmeri.
Mipela i save sanap strong tru long ol kain kain hevi i save kamap long mipela, na long ol samting i save mekim nogut long mipela, na long ol samting i save bagarapim mipela.
Ol i save paitim mipela na kalabusim mipela.
Ol birua i save banisim mipela na singaut nogut long mipela.
Mipela i save hatwok tru.
Mipela i no save slip gut, na mipela i save stap hangre.
Mipela i save mekim klinpela pasin na holim gutpela save.
Mipela i no save kros kwiktaim.
Mipela i save mekim gut long ol manmeri.
Mipela i save kisim strong bilong Holi Spirit.
Mipela i save mekim tru pasin bilong laikim tru ol arapela.
Mipela i no save tok long maus tasol.
Mipela i save autim tok tru, na mipela i save mekim wok long strong bilong God.
Mipela i save holim stretpela pasin tasol olsem samting bilong pait i stap long han sut na long han kais, na long dispela pasin mipela i save pait long mekim wok bilong God.
Sampela man i save litimapim nem bilong mipela, na sampela i save daunim nem bilong mipela.
Sampela i save tok baksait long mipela, na sampela i save tokim ol arapela man long mipela i mekim gutpela pasin.
Sampela man i ting mipela i man bilong giaman, tasol nogat, mipela i save mekim tok tru tasol.
Mipela i olsem man i laik i dai, tasol nogat, mipela i stap laip yet.
God i givim kanda long mipela bilong stretim mipela, tasol em i no kilim mipela i dai.
Mipela i stap olsem ol rabisman, tasol maski, mipela i save helpim ol manmeri long kisim planti samting.
Yupela Korin, mipela i tokaut ples klia long yupela.
Mipela i givim bel bilong mipela moa yet long yupela.
Mipela i no pasim bel bilong mipela.
Mipela i laikim tumas yupela.
Tasol yupela yet i pasim bel bilong yupela, na yumi no stap wanbel tru.
Nau mi tokim yupela olsem papa i tokim ol pikinini bilong en.
Yupela i mas mekim wankain pasin olsem mipela i mekim long yupela.
Yupela tu i mas givim bel bilong yupela olgeta long mipela.
Ol haiden ol i narakain, olsem na yupela i no ken pas wantaim ol na wok bung wantaim ol.
Olsem wanem, stretpela pasin na pasin bilong sakim lo tupela i ken wok bung wantaim?
Olsem wanem, lait i ken bung wantaim tudak?
Ating Krais i save stap wanbel wantaim Satan, a?
Man i bilip long Krais na man i no bilip, tupela i ken holim wanpela kain tingting, a?
Olsem wanem, bai yumi bungim haus bilong God wantaim haus lotu bilong ol giaman god?
Yupela i save, yumi yet yumi stap haus bilong God bilong i stap oltaim, olsem bipo God i bin tok, “Bai mi stap wantaim ol na wokabaut namel long ol.
Na bai mi stap God bilong ol, na ol bai i stap ol lain manmeri bilong mi.”
‘Yupela i mas lusim ol, na i go i stap long narapela hap.
Na yupela i mas lukaut gut, nogut yupela i pas long ol samting i no klin long ai bilong God.
Na bai mi yet mi kisim yupela na bai mi stap Papa bilong yupela, na yupela bai i stap pikinini bilong mi.’
Bikpela, em God I Gat Olgeta Strong, em i tok olsem.”
Ol brata tru bilong mi, yumi kisim pinis ol dispela promis bilong God.
Olsem na yumi mas rausim olgeta pasin doti bilong bodi na bilong spirit, na yumi mas kamap klin olgeta long ai bilong God.
Na yumi mas pret na aninit long God na yumi mas givim yumi yet olgeta long God na bihainim tru pasin holi oltaim.
Yupela i mas givim bel bilong yupela long mipela.
Mipela i no bin mekim nogut long wanpela man.
Mipela i no bin bagarapim wanpela.
Mipela i no bin giamanim wanpela man na kisim ol samting bilong en.
Mi no laik sutim tok long yupela na mi mekim dispela tok.
Mi tok pinis olsem, mipela i givim bel bilong mipela long yupela, na mipela bai i laikim yupela yet, maski yumi dai o yumi stap laip.
Mi save olsem, mi ken tokaut stret long yupela, na mi no mas haitim tok.
Mi amamas moa yet long yupela, na bel bilong mi i stap isi tru.
Maski ol dispela hevi i save kamap long mipela, mi save tingting yet long yupela, na dispela i mekim amamas i pulap tru long bel bilong mi.
Taim mipela i go i stap long Masedonia, mipela i no inap malolo liklik.
Long dispela hap tu ol kain kain hevi i bin kamap long mipela oltaim.
Ol man i bin tok pait wantaim mipela, na mipela i kirap nogut na bel bilong mipela i pret.
Tasol God i save mekim isi bel bilong ol manmeri i stap bel hevi.
Na em i salim Taitus i kam long mipela, na long dispela pasin em i mekim isi bel bilong mipela.
Na i no long dispela rot tasol God i mekim isi bel bilong mipela.
Pastaim yupela i bin mekim isi bel bilong Taitus, na em i tokim mipela long dispela pasin bilong yupela.
Olsem na long dispela pasin tu God i mekim isi bel bilong mipela.
Taitus i tokim mipela olsem yupela i laikim tumas long lukim mi, na bel bilong yupela i sori, na yupela i tingting tumas long i stap wanbel wantaim mi.
Olsem na mi amamas moa yet.
Mi save, pas bilong mi em i bin mekim yupela i bel hevi, tasol mi no sori tumas long dispela.
Tru, bipo mi sori, tasol nau nogat.
Mi save, dispela pas i bin givim bel hevi long yupela na mekim yupela i sem, tasol em i bilong sotpela taim tasol.
Na nau mi amamas, tasol mi no amamas long bel hevi bilong yupela.
Mi amamas, long wanem, dispela bel hevi na sem i bin mekim yupela i tanim bel.
Mi save, God yet i bin kamapim dispela bel hevi na sem long yupela, olsem na tok bilong mipela i no bin bagarapim yupela liklik.
Bel hevi na sem God i save kamapim, dispela i save mekim yumi man i tanim bel.
Na long dispela pasin God i save kisim bek yumi, olsem na yumi no ken sori long yumi mas tanim bel.
Tasol bel hevi na sem i kamap long pasin bilong ol man bilong graun, dispela i save kamapim dai.
Yupela i mas tingting gut.
Dispela bel hevi God i bin givim long yupela, em i bin kamapim ol kain kain gutpela pasin long yupela.
Long dispela pasin God i hariapim yupela, na yupela i kirap long stretim tok bilong yupela.
Em i kirapim yupela long krosim man i bin mekim rong, na i mekim yupela i pret long God.
Nau yupela i wari tru long mipela, na yupela i strong long stretim pasin bilong dispela man i bin mekim rong.
Long olgeta samting yupela i mekim bilong stretim dispela tok, pasin bilong yupela i soim klia olsem, yupela i no gat asua.
Taim mi raitim dispela pas long yupela, mi no bin ting long stretim pasin bilong man i bin mekim rong na mi raitim.
Na mi no ting long arapela man, dispela man i bin mekim rong long en.
Mi laik bai gutpela pasin bilong yupela i ken kamap ples klia, na long ai bilong God yupela i ken save gut olsem, yupela i laikim mipela tru.
Long dispela as tasol mi bin raitim dispela pas.
Na nau dispela pasin bilong yupela i mekim bel bilong mipela i stap isi tru.
Bel bilong mipela i stap isi na mipela i amamas.
Tasol mipela i amamas moa yet, long wanem, yupela olgeta i bin pinisim ol wari bilong Taitus na mekim bel bilong en i gutpela.
Bipo mi bin tokim Taitus long ol gutpela pasin bilong yupela na mi bin litimapim nem bilong yupela, na mi no kisim sem long dispela tok bilong mi.
Olgeta tok mipela i bin mekim long pasin bilong yupela, em i tru.
Olsem tasol nau Taitus i save, dispela tok mipela i bin mekim bilong litimapim nem bilong yupela, em i tru olgeta.
Taim Taitus i kam long yupela, yupela i bin pret na guria, na yupela i kisim em na yupela olgeta i bihainim tok bilong em.
Em i tingim yet dispela pasin bilong yupela na bel bilong en i sori tru long yupela.
Nau mi amamas tru, long wanem, mi bilip strong olsem, yupela bai i mekim ol stretpela pasin tasol.
Ol brata, mipela i laik toksave long yupela long pasin God i bin marimari long ol manmeri bilong ol sios bilong provins Masedonia na helpim ol.
Bikpela hevi i bin kamap long ol na dispela i traim tru bel bilong ol.
Na long dispela taim ol i stap rabis tru.
Tasol God i bin mekim ol i amamas moa yet, na ol i tingting long ol arapela Kristen na ol i bungim planti mani samting bilong helpim ol.
Mi laik tokaut klia olsem, ol i bin bihainim laik bilong ol yet na ol i givim dispela mani.
Sapos ol i gat samting inap long ol i givim, orait ol i bin givim.
Na ol i winim dispela na i givim moa yet.
Ol i tokim mipela strong tru long mipela i mas larim ol i wok wantaim ol manmeri bilong ol arapela sios long helpim ol manmeri bilong God i stap long distrik Judia.
Mipela i bin ting olsem, ol bai i givim sampela mani.
Tasol pasin bilong ol i winim dispela.
Pastaim ol i givim ol yet long Bikpela, na ol i bihainim laik bilong God na givim ol yet long mipela tu.
Bipo Taitus i bin kirapim dispela wok bilong marimari namel long yupela.
Olsem na mipela i strong long em i mas go bek long yupela na pinisim dispela wok.
Long olgeta samting yupela i save mekim gutpela pasin tru.
Yupela i save bilip strong long God, na yupela i save wok strong long tokaut long dispela bilip.
Yupela i gat planti save, na yupela i gat bikpela laik tru long mekim wok bilong God.
Na yupela i save laikim mipela tru.
Orait olsem tasol nau yupela i mas mekim gutpela pasin moa long dispela wok bilong marimari tu.
Mi toksave long yupela long pasin bilong ol arapela manmeri i kirap tru long mekim dispela wok, na long dispela pasin i olsem mi traim yupela, bai yupela i ken soim olsem, pasin bilong yupela bilong laikim tru ol arapela, em i samting tru.
Yupela i save pinis long marimari bilong Bikpela bilong yumi Jisas Krais.
Em i gat planti samting, tasol em i kamap olsem rabisman tru, bai em i ken helpim yupela.
Em i bin kamap rabisman bai em i ken helpim yupela long kisim planti samting.
Nau mi laik autim tingting bilong mi long yupela long dispela wok bilong bungim mani.
Long las yia yupela i kirapim dispela wok, na yupela i laikim tumas long mekim olsem.
Orait nau i gutpela sapos yupela i wok strong long pinisim dispela wok.
Bipo bel bilong yupela i kirap long mekim dispela wok, na olsem tasol nau yupela i ken hariap long pinisim, inap long skel bilong ol samting bilong yupela.
Sapos man i laikim tumas long givim samting, orait God i laikim tumas long kisim.
God i save ting long ol samting ol wan wan man ol inap long givim, na em i kisim ol samting ol i givim.
Em i no save ting long ol samting man i no gat, na em i skelim pasin bilong en.
Mi no tok yupela i mas karim bikpela hevi, bai ol arapela manmeri i ken i stap gut.
Mi laik bai yumi olgeta i mas mekim wankain pasin long ol arapela.
Nau long dispela taim yupela i gat planti samting, na yupela i ken givim ol samting bilong helpim ol manmeri i sot.
Na bihain, sapos yupela i sot na ol i gat planti, orait ol i ken givim ol samting bilong helpim yupela.
Olsem na yupela olgeta bai i mekim wankain pasin na yupela olgeta bai i stap gut.
Em i olsem buk bilong God i tok, “Kaikai bilong ol man i kisim planti, em i no winim mak bilong ol.
Na ol man i kisim liklik tasol, kaikai bilong ol i no sot.”
Mi tenkyu long God, em i kirapim bel bilong Taitus, na em i gat wankain tingting olsem mipela.
Em tu i laikim tumas long helpim yupela.
Mipela i bin askim em long go bek long yupela, na em i orait.
Tasol em tu i laikim tumas long mekim dispela wok, olsem na long laik bilong em yet em i go long yupela.
Na mipela i salim wanpela brata i go wantaim em.
Long olgeta sios dispela brata i gat nem long wok bilong autim gutnius.
Na i no long dispela tasol.
Ol sios i bin makim em bilong em i ken wokabaut wantaim mipela na helpim mipela long mekim dispela wok marimari bilong bungim mani samting.
Mipela i mekim dispela wok bilong litimapim nem bilong Bikpela yet, na bilong soim ol man olsem, bel bilong mipela i kirap long mekim dispela wok.
Mipela i no laik bai wanpela man i tok nogut long pasin mipela i mekim bilong lukautim dispela bikpela presen ol man i givim.
Olsem na mipela i kisim dispela brata i kam wantaim mipela.
Mipela i laik mekim gutpela pasin tasol, na mipela i no laik mekim dispela pasin long ai bilong Bikpela tasol.
Long ai bilong ol man tu.
Planti taim mipela i traim em long ol kain kain wok, na mipela i lukim em i strong long mekim wok.
Em i save tru olsem yupela bai i mekim gutpela pasin tasol, olsem na nau em i gat bikpela laik long mekim dispela wok.
Yupela i save pinis long Taitus.
Em i poroman bilong mi na wanwok bilong mi long wok bilong helpim yupela.
Na long dispela tupela brata bilong mipela yupela i ken save olsem, tupela i stap wokman bilong ol sios, na tupela i save litimapim nem bilong Krais long wok bilong tupela.
Orait yupela i mas mekim gutpela pasin long ol dispela man, na bai ol manmeri bilong ol sios i ken save tru long pasin bilong yupela long laikim tru ol arapela.
Na ol i ken save mipela i no tok amamas nating long gutpela pasin yupela i save mekim.
Yupela i save pinis long dispela presen mipela i bungim bilong helpim ol manmeri bilong God.
Olsem na mi no ken raitim longpela tok long dispela samting.
Mi save pinis, bel bilong yupela i kirap long mekim dispela wok bilong helpim ol arapela, na oltaim mi save litimapim nem bilong yupela long ai bilong ol Masedonia.
Mi tokim ol olsem, “Long las yia ol Akaia ol i redi pinis long kirapim dispela wok.”
Na taim ol i harim dispela tok long yupela i gat laik tru bilong givim ol samting, dispela i kirapim bel bilong planti Masedonia tu long givim ol samting.
Tasol mi no laik bai dispela tok mipela i mekim bilong litimapim nem bilong yupela em i kamap olsem toktok nating.
Mi laik bai yupela i mas i stap redi long givim ol samting, olsem mi bin tokim ol.
Mi ting long dispela, olsem na mi salim ol dispela brata i kam long yupela.
Mipela i bilip tru olsem yupela i redi long givim ol samting.
Tasol mi ting, nogut sampela Masedonia ol i go wantaim mi na ol i lukim yupela i no redi, na bai mipela i kisim sem long dispela, na yupela tu wantaim.
Olsem na mi ting mi mas tokim ol brata long ol i mas i go pas na i kam long yupela, na helpim yupela long redim dispela presen yupela i tok pinis long salim i go.
Na taim mi kam, ol man bai i lukim olsem yupela i amamas long givim dispela presen, na i no olsem mipela i pulim ol mani samting bilong yupela.
Yupela tingting gut long dispela.
Man i planim liklik kaikai, em bai i kisim liklik kaikai tasol.
Na man i planim planti, em bai i kisim planti.
Olsem na yupela olgeta wan wan i mas tingting gut pastaim na save gut long wanem samting yupela i laik givim.
Nogut wanpela man i bel hevi long givim samting, na nogut em i ting ol man i strong tumas long em i mas givim.
Dispela pasin bilong givim em i no gutpela.
God i save laikim man i amamas na i givim samting long laik bilong em yet.
Na God em inap long givim olgeta kain gutpela samting long yupela, na bai yupela i gat planti tru.
Olsem na oltaim yupela bai inap tru long olgeta samting, na planti samting bai i stap bilong yupela i ken mekim olgeta kain gutpela wok.
God i save givim ol pikinini kaikai long man bilong planim gaden, na em i save givim ol kain kain kaikai long olgeta man na ol i kaikai.
Olsem tasol God bai i givim ol samting long yupela na yupela bai inap tru, na yupela i ken helpim ol arapela manmeri bilong God.
Na ol gutpela pasin bilong yupela bai i kamap moa moa yet, olsem man i planim ol pikinini kaikai na bihain gaden bilong en i karim kaikai moa moa yet.
God i givim planti samting long yupela, na yupela inap long givim planti samting long ol arapela.
Na long wok bilong mipela dispela presen bilong yupela bai i mekim ol dispela manmeri i tenkyu tru long God.
Olsem na dispela wok yupela i mekim em bai i helpim ol manmeri bilong God, bai ol i no ken sot moa, na tu em bai i mekim ol i tenkyu moa yet long God.
Dispela wok yupela i mekim bilong helpim ol, em bai i kamapim ples klia gutpela pasin bilong yupela.
Na ol bai i save olsem, yupela i kisim tru gutnius bilong Krais na yupela i save bihainim gut tok bilong en.
Na ol bai i lukim ol planti samting yupela i givim long ol na long olgeta arapela manmeri tu, na ol bai i litimapim nem bilong God.
Ol bai i save olsem, marimari bilong God em i pulap tru long yupela.
Olsem na ol bai i laikim yupela tumas, na ol bai i prea long God na askim em long mekim gut long yupela.
Dispela presen God i bin givim yumi, em i bikpela moa, na yumi no inap autim gut olgeta tok bilong en.
Yumi mas tenkyu long God long dispela presen.
Sampela man i save sutim tok long mi olsem, “Taim Pol i stap wantaim yumi em i save daunim em yet, tasol taim em i stap longwe em i save givim strongpela tok long yumi.”
Tasol mi Pol, mi laik bai yupela i tingting long pasin Krais i bin mekim bilong daunim em yet na mekim pasin isi long ol man, na mi askim yupela long tingting gut long dispela tok mi laik mekim.
Mi tokim yupela olsem, yupela i mas lukaut, nogut mi mas givim strongpela tok long yupela taim mi kam i stap wantaim yupela.
Mi ting mi inap tru long givim strongpela tok long ol dispela man i ting mipela i save bihainim pasin bilong ol man bilong graun.
Tru, mipela i save stap long dispela graun, tasol mipela i no save pait olsem ol man bilong graun.
Olgeta samting bilong pait mipela i holim, ol i no samting bilong dispela graun.
Ol i gat strong bilong God, na ol inap brukim ol strongpela banis bilong ol birua.
Mipela i save daunim olgeta kain tingting na giaman tok i save pasim rot bilong ol man i laik kisim save long God.
Na mipela i save kalabusim olgeta tingting bilong ol man, bilong mekim tingting bilong ol i bihainim laik bilong Krais.
Na mipela i wet long yupela.
Sapos yupela i bihainim olgeta tok bilong mipela, orait mipela i redi long mekim save long olgeta man bilong sakim tok.
Yupela i mas skelim gut ol dispela samting yupela i lukim.
Sapos wanpela man i ting olsem em yet i stap man tru bilong Krais, orait em i mas tingting gut na bai em i save olsem, mipela tu i stap man bilong Krais, wankain olsem em yet.
Bikpela i bin givim namba long mipela bilong mekim dispela wok.
Em i laik bai mipela i strongim bilip bilong yupela, na em i no laik bai mipela i bagarapim yupela.
Olsem na sapos mi amamas na litimapim nem bilong mipela liklik long dispela wok mipela i save mekim, mi bai i no inap sem long dispela tok mi mekim.
Tasol mi no laik bai yupela i ting mi man bilong raitim ol pas bilong pretim yupela.
Tru, sampela man i save tok olsem long mi, “Ol pas bilong Pol i gat ol kain kain strongpela tok, tasol taim em yet i kamap na i toktok long yumi, yumi lukim em i no gat strong tru, na em i no save tru long pasin bilong autim tok.”
Ol man i save mekim dispela kain tok, ol i mas tingting gut na save olsem, pasin mipela bai i mekim long taim mipela i kam i stap wantaim yupela, em bai i bihainim stret dispela tok mipela i raitim long pas long taim mipela i stap longwe long yupela.
Mipela i no inap tok mipela i wankain olsem ol sampela man ol i save amamas na litimapim nem bilong ol yet.
Na mipela i no inap tok, pasin bilong mipela i wankain olsem pasin bilong ol.
Dispela ol man ol i save skelim pasin bilong ol long skel bilong ol yet tasol.
Wanpela i save skelim pasin bilong em yet long pasin bilong narapela.
Ol man i mekim olsem, ol i no gat save tru.
Tasol mipela i no laik putim skel na namba bilong mipela i go antap, bai mipela i ken litimapim nem bilong mipela moa moa yet.
Mipela bai i mekim dispela wok God i bin makim bilong mipela, na skelim pasin bilong mipela long skel God yet i bin putim.
Tasol mak bilong dispela wok God i bin givim mipela, em i go inap long Korin tu.
Namba na wok God i bin givim mipela, em i karamapim yupela, olsem na taim mipela i autim tok long yupela, mipela i no kalapim mak bilong mipela.
Mipela tasol i bin kamap paslain long ol arapela na bringim gutnius i kam long yupela ol Korin.
Mipela i no save kalapim mak bilong mipela na litimapim nem bilong mipela yet long wok ol arapela man i bin mekim.
Mipela i laik mekim stret dispela wok God i bin givim long mipela, olsem bai bilip bilong yupela i ken kamap strong, na wok bilong mipela i ken kamap bikpela namel long yupela.
Na bai mipela i ken bringim gutnius i go long ol dispela ples i stap baksait long yupela.
Mipela i no inap i go long ol ples ol arapela man i mekim wok pinis long en, bai mipela i amamas na litimapim nating nem bilong mipela long wok ol arapela man i mekim pinis.
“Man i laik amamas, em i mas amamas long Bikpela.”
Yumi save, man i save amamas na litimapim nem bilong em yet, dispela man i no gat nem long ai bilong God.
Sapos Bikpela i litimapim nem bilong wanpela man, dispela man tasol i gat nem tru.
Mi laik bai yupela i larim mi na mi mekim tok kranki liklik.
Inap yupela i larim mi?
God i gat strongpela laik tru long ol manmeri i mas stap aninit long em wanpela tasol, na long wankain pasin mi tu mi gat strongpela laik long yupela i mas bihainim tru Krais.
Mi yet mi bin makim yupela bilong kamap ol lain bilong Krais, na mi laik givim yupela long Krais olsem mi bringim yangpela meri i stap klin tru i go long man em i laik maritim.
Tasol mi ting long dispela snek i save tumas long pasin bilong giaman, na bipo tru em i bin giamanim Iv, na mi pret, nogut wankain samting i kamap long yupela.
Nogut tingting bilong yupela i paul, na yupela i lusim pasin bilong i stap klin na tingting long Krais tasol.
Mi pret, long wanem, mi save, sampela man i save kam long yupela na autim tok bilong narapela Jisas, em i no dispela Jisas mipela i bin autim tok bilong en.
Na long dispela pasin yupela i save kisim narakain spirit, em i no dispela Holi Spirit yupela i kisim bipo.
Na yupela i save kisim narakain gutnius, em i no dispela gutnius yupela i kisim pinis.
Na mi save, taim ol i mekim dispela pasin namel long yupela, yupela i save stap redi tasol long harim tok bilong ol.
Mi ting mi no aninit liklik long ol dispela “namba wan aposel” bilong yupela.
Maski sapos mi no save tumas long pasin bilong autim tok, save bilong mi i no sot liklik.
Oltaim long olgeta pasin mipela i bin mekim, mipela i bin soim dispela save long yupela.
Yupela i save, mi bin autim gutnius bilong God long yupela, na mi no bin kisim pe long dispela wok.
Long dispela pasin mi bin daunim mi yet, bai mi ken litimapim yupela.
Ating long dispela pasin bilong mi, mi bin mekim sin, a?
Mi bin kisim ol mani samting long sampela sios, bilong helpim mi long mekim wok namel long yupela.
Long dispela pasin i olsem mi bin stilim ol samting bilong ol.
Taim mi bin i stap wantaim yupela, sapos mi sot long wanpela samting, mi no bin givim hevi long wanpela bilong yupela.
Ol brata i lusim Masedonia na i kamap long Korin, ol i bin lukautim mi long olgeta samting mi sot long en.
Mi bin tingting strong long mi no ken givim hevi liklik long yupela, na mi save bihainim dispela tingting yet.
Tok tru bilong Krais em i stap wantaim mi, na mi tok tru tumas olsem, long olgeta hap bilong provins Akaia i no gat wanpela man inap pasim rot bilong mi long litimapim nem bilong mi long dispela pasin mi bin mekim.
Na bilong wanem mi mekim olsem?
Ating mi no save laikim yupela tumas, a?
God i save pinis olsem, mi laikim yupela tru.
Tasol sampela man i laik painim rot bilong litimapim nem bilong ol yet, bai ol i ken kamap wankain olsem mipela long ai bilong ol man.
Na mi wok long pasim dispela rot long ol.
Na bai mi wok olsem tasol i stap.
Dispela ol man ol i giaman aposel na giaman wokman.
Ol i save senisim pasin bilong ol bilong mekim ol man i ting ol i stap aposel tru bilong Krais.
Na yupela i no ken kirap nogut long dispela pasin ol i mekim.
Yumi save, Satan yet i save senisim pasin bilong en na kamap olsem ensel bilong lait.
Olsem na sapos ol wokman bilong Satan tu i senisim pasin bilong ol na i mekim olsem ol wokman bilong stretpela pasin, yumi no ken kirap nogut long dispela.
Bihain ol bai i kisim pe inap tru long dispela ol pasin ol i bin mekim.
Mi tok pinis olsem mi laik mekim tok kranki liklik, na taim yupela i harim dispela tok, yupela i no ken ting mi wanpela longlong man.
Tasol sapos yupela i ting mi longlong, em tu inap.
Tasol yupela i mas larim mi, na bai mi tu mi ken litimapim nem bilong mi liklik.
Mi no bihainim laik bilong Bikpela na mi mekim dispela tok.
Mi tok olsem krankiman na mi litimapim nem bilong mi yet.
Planti man i save bihainim pasin bilong graun na ol i litimapim nem bilong ol yet.
Olsem na mi tu mi bai bihainim dispela pasin na litimapim nem bilong mi yet.
Yupela ol lain i gat gutpela tingting tru, olsem na yupela i save laikim tumas long larim ol longlong man i givim tok kranki long yupela.
Tru tumas, sapos wanpela man i pulim yupela i go mekim wok kalabus bilong em, o sapos em i pinisim olgeta samting bilong yupela, o sapos em i giamanim yupela na trikim yupela, o sapos em i mekim olsem em i bikman tru, o sapos em i solapim pes bilong yupela, yupela i save larim em i mekim long laik bilong em tasol.
Sori tru, mipela i no gat strong bilong mekim ol dispela kain pasin long yupela.
Mi sem tru long autim dispela rong bilong mipela.
Tasol sapos wanpela man i strong long tokaut long pasin bilong em yet, orait mi tu mi ken strong na tokaut.
Sori, nau mi toktok olsem longlong man.
Ol i bilong lain Hibru, a?
Orait, mi tu mi bilong lain Hibru.
Ol i man bilong Israel, a?
Orait, mi tu mi bilong Israel.
Ol i lain bilong Abraham, a?
Orait, mi tu mi bilong lain bilong Abraham.
Ol i wokman bilong Krais, a?
Nau mi tok olsem longlong man tru.
Mi winim ol long mekim wok bilong Krais.
Mi winim ol tru long hatwok mi bin mekim.
Planti taim ol man i bin putim mi long kalabus na ol i paitim mi planti taim moa yet, na long ol dispela hevi mi winim tru ol dispela man.
Planti taim klostu mi dai.
5-pela taim olgeta.
Tripela taim mi kisim kanda.
Wanpela taim ol i tromoi ston long mi.
Tripela taim sip mi stap long en, em i bagarap, na wanpela nait na wanpela san mi trip i stap long solwara.
Planti taim mi wokabaut i go long ol longwe ples, na mi laik lus long wara, na mi laik bagarap long han bilong ol stilman i save pulim samting bilong ol man i wokabaut long rot.
Ol wantok bilong mi yet ol i laik bagarapim mi, na ol man bilong ol arapela lain tu ol i laik bagarapim mi.
Klostu mi laik bagarap long taim mi stap long ol taun, na long taim mi stap long graun i no gat man.
Klostu mi laik lus long solwara.
Na klostu mi laik bagarap long han bilong ol giaman brata.
Mi bin mekim ol kain kain wok i hat tru.
Planti taim mi wok nait na mi no slip.
Mi stap hangre, na mi dai long wara.
Planti taim mi lusim kaikai.
Planti taim kol i bagarapim mi na mi no gat saket samting bilong karamapim skin bilong mi.
Na mi inap tok long planti arapela hevi tu i bin kamap long mi.
Na tu, long olgeta de mi save tingting planti long pasin bilong lukautim gut olgeta sios, na dispela i putim bikpela hevi tru long mi.
Sapos strong bilong wanpela Kristen i pinis, orait mi pilim olsem strong bilong mi tu i pinis.
Na sapos samting i kamap na i mekim wanpela Kristen i pundaun long sin, orait mi save kros tru long dispela samting.
Sapos i no gat narapela rot, na mi mas litimapim nem bilong mi yet, orait mi ken tok long ol samting i bin kamap na i soim olsem mi yet mi no gat strong, na mi ken litimapim nem bilong mi long dispela.
God, em i God na Papa bilong Bikpela Jisas, em i save olsem, mi no giaman.
Yumi mas litimapim nem bilong em oltaim.
Long Damaskus, kiap bilong King Aretas i putim ol soldia bilong was long ol dua bilong banis bilong taun, long wanem, em i laik kalabusim mi.
Tasol sampela brata i putim mi long wanpela basket, na ol i putim basket ausait long windo bilong banis bilong taun na slekim basket i go daun long graun.
Na long dispela pasin mi ranawe long han bilong dispela kiap.
Mi mas litimapim nem bilong mi yet.
Tru, dispela pasin i no inap helpim yumi.
Tasol maski, mi laik tok long sampela driman na tok hait Bikpela i bin kamapim long mi.
14 yia bipo God i kisim em i go antap inap long namba 3 heven.
Ating em i stap long bodi o em i lusim bodi, em mi no save.
God tasol i save.
Mi save olsem God i kisim dispela man i go long heven.
Em i stap long bodi o em i lusim bodi, mi no save.
God i save.
Na long heven em i harim kain tok ol man i no inap long autim, na i tambu tu long man i autim.
Mi laik litimapim nem bilong dispela man, tasol mi no ken litimapim nem bilong mi yet.
Mi ken tok olsem mi no gat strong, na mi ken litimapim nem bilong mi yet long dispela wanpela samting tasol.
Tru, sapos mi laik litimapim nem bilong mi yet, mi no inap tok olsem longlong man, long wanem, mi bai autim tok tru tasol.
Tasol mi no laik litimapim nem bilong mi yet, long wanem, mi no laik bai ol man i bihainim tingting bilong mi tasol na ol i givim biknem long mi.
Ol i mas lukim pasin mi save mekim na ol i mas harim tok mi save autim, na long dispela pasin ol i ken tingting stret long mi.
God i bin soim mi ol gutpela gutpela samting tru, tasol em i no laik bai mi tingting long ol dispela samting na mi amamas long pasin bilong mi yet.
Olsem na em i larim wanpela samting olsem nil i kam i stap wantaim mi na i save sutim skin bilong mi.
Dispela samting em i wokboi bilong Satan, na em i save mekim nogut long mi.
Em i kam bilong daunim mi, bai mi no ken amamas na litimapim nem bilong mi yet.
Tripela taim mi beten strong long Bikpela, long em i ken rausim dispela samting long mi.
Tasol em i tokim mi olsem, “Marimari bilong mi em inap long yu.
Long wanem, strong bilong mi em i save kamap strong tru long man i no gat strong.”
Bikpela i tok olsem, olsem na nau mi save amamas moa yet long stap olsem man i no gat strong.
Olsem bai strong bilong Krais i ken i stap long mi.
Olsem na sapos long dispela wok bilong Krais mi no gat strong, na ol man i mekim nogut long mi, na ol kain kain hevi na trabel i kisim mi, na ol man i wok long bagarapim mi, orait bel bilong mi i save stap gutpela tasol.
Long wanem, taim mi no gat strong, long dispela taim tasol mi gat strong tru.
Dispela tok mi mekim, em i kranki olgeta.
Tasol yupela yet i kirapim mi na mi mekim dispela tok.
Inap yupela i bin tokaut long gutpela pasin bilong mi, tasol yupela i no bin mekim olsem, olsem na mi yet mi bin tokaut.
Tru, mi samting nating, tasol mi no aninit long ol dispela “namba wan aposel” bilong yupela.
Long taim mi stap namel long yupela mi bin mekim planti samting i soim olsem mi aposel tru.
Mi bin sanap strong na karim ol hevi, na long dispela pasin ol kain kain mirakel na ol narakain strongpela wok i bin kamap namel long yupela, bilong soim olsem mi bin mekim wok bilong God.
Mi bin mekim wankain pasin long yupela olsem mi save mekim long ol arapela sios.
Long wanpela samting tasol mi no bin mekim wankain pasin long yupela.
Mi no bin givim hevi long yupela bilong lukautim mi long kaikai samting.
Ating mi asua, a?
Sapos olsem, orait yupela i mas lusim dispela rong bilong mi.
Orait nau mi redi long i kam long yupela namba 3 taim, na long dispela taim tu mi no inap givim hevi long yupela.
Mi no laik kisim ol samting bilong yupela.
Mi laik kisim yupela yet.
Yupela i save, ol pikinini i no gat wok bilong painim na bungim ol kaikai samting bilong helpim ol papamama bilong ol.
Ol papamama tasol i gat wok bilong bungim ol samting bilong helpim ol pikinini.
Na mi bai amamas tasol long givim olgeta samting bilong mi, na long givim laip bilong mi tu, bilong helpim yupela.
Mi save givim bel bilong mi moa yet long yupela, na ating dispela i mekim yupela i givim bel bilong yupela liklik tasol long mi?
Tasol sampela bilong yupela i save tok olsem long pasin bilong mi, “Tru, em i no bin kisim ol samting bilong yumi long ples klia.
Tasol em i save gut long grisim yumi, na long pasin bilong giaman em i sutim nus bilong yumi na pulim ol samting bilong yumi.”
Mi bin salim ol man i kam long yupela.
Ating long han bilong wanpela bilong ol mi bin giamanim na stilim ol samting bilong yupela, a?
Mi bin givim tingting long Taitus na em i bin i go long yupela, na mi bin salim dispela arapela brata i go wantaim em.
Ating Taitus i bin giamanim yupela na stilim ol samting bilong yupela?
Ating mitupela i no bin bihainim wankain tingting, a?
Mitupela i no wokabaut long wanpela rot tasol?
Mi ting yupela i ritim olgeta dispela tok na yupela i ting mipela i raitim bilong stretim tok bilong mipela long ai bilong yupela.
Mipela i stap man bilong Krais, na mipela i mekim dispela tok long ai bilong God.
Ol pren tru bilong mi, mipela i mekim ol dispela tok bilong strongim bilip bilong yupela.
Long wanem, mi pret liklik na mi ting, nogut mi kam long yupela na mi lukim yupela i no i stap kain man olsem mi laik lukim.
Na nogut yupela tu i lukim mi i no i stap kain man olsem yupela i laik lukim.
Nogut mi lukim ol kain kain pasin olsem i stap namel long yupela, em pasin bilong tok pait na bel nogut long ol arapela na pasin bilong kros na hambak na tok bilas na tok baksait na bikhet na pasin bilong paulim olgeta wok.
Nogut mi kam long yupela na God bilong mi bai i semim mi gen long ai bilong yupela.
Nogut mi bai lukim planti manmeri bipo ol i bin mekim sin na ol i no tanim bel yet na givim baksait long pasin doti na pasin pamuk na pasin bilong bel i kirap long mekim ol pasin nogut, em bipo ol i save mekim.
Sapos mi lukim ol dispela kain pasin, bai mi sem na bel sori tru.
Nau mi laik i kam long yupela namba 3 taim, na buk bilong God i tok olsem, “Sapos tupela o tripela man samting i tok long ol i bin lukim man i mekim rong, orait yumi inap long stretim tok.”
Long namba 2 taim mi bin i stap wantaim yupela mi bin tokim ol man i bin mekim sin bipo, na olgeta arapela man tu, long pasin mi laik mekim.
Na nau mi stap longwe na mi tokim ol gen olsem, sapos mi kam bek gen long yupela, bai mi no inap larim nating ol man i bin mekim sin.
Yupela i laik save, Krais i save autim tok long maus bilong mi, o nogat?
Orait long dispela pasin mi bai mekim, yupela bai i save tru.
Krais bai i no inap slek long stretim pasin bilong yupela.
Em bai i soim tru strong bilong en long yupela.
Tru, bipo em i no gat strong na ol i nilim em long diwai kros.
Tasol long strong bilong God nau em i stap laip.
Na mipela i pas wantaim em na mipela tu i no gat strong.
Tasol long strong bilong God mipela bai i stap laip wantaim em.
Na mipela bai i kamapim dispela strong namel long yupela.
Oltaim yupela i mas skelim pasin na tingting bilong yupela yet na painimaut, bilip bilong yupela i stap strong, o nogat.
Yupela i mas skelim gut pasin bilong yupela yet.
Ating yupela i no save, Jisas Krais em i stap long bel bilong yupela?
Sapos em i no i stap wantaim yupela, orait yupela i no save bilip tru long en.
Na mi laik bai yupela i ken painimaut olsem, mipela i mekim tru wok bilong Krais.
Na mipela i save prea long God, bai em i helpim yupela, na yupela i no mekim wanpela pasin nogut.
Mipela i no ting long yupela i mas lukim mipela olsem ol wokman bilong Krais, na mipela i mekim dispela tok.
Maski yupela i ting mipela ol giaman wokman tasol, bikpela laik bilong mipela em i olsem, mipela i laik bai yupela i mas mekim ol stretpela pasin tasol.
Yupela i save, yumi no inap mekim wanpela samting bilong daunim tok tru.
Yumi inap wok long helpim tok tru tasol.
Olsem na sapos yupela i stap strong, na mipela i no gat strong, mipela i save amamas.
Na oltaim mipela i save beten long God, bai yupela i ken kamap strongpela Kristen tru.
Bikpela i bin makim mi bilong lukautim wok bilong en, na em i givim mi strong bilong mekim dispela wok.
Na nau mi raitim dispela tok long yupela long taim mi stap longwe yet, long wanem, taim mi kam long yupela, mi no laik mekim strongpela tok bilong stretim pasin bilong yupela.
Bikpela i bin givim mi dispela wok, bai mi ken strongim bilip bilong yupela, na i no bilong bagarapim yupela.
Ol brata, nau mi pinisim tok na mi tok gutbai.
Yupela i mas wok long kamap strongpela Kristen tru.
Yupela i mas harim tok bilong mi.
Na yupela olgeta i mas holim wankain tingting tasol na i stap wanbel.
Na God, em i save givim bel bilong en long yupela na givim bel isi long yupela, em bai i stap wantaim yupela.
Long pasin bilong yumi manmeri bilong God, yupela olgeta wan wan i mas givim kis long ol arapela.
Olgeta manmeri bilong God ol i givim gude long yupela.
Bikpela Jisas Krais i ken marimari long yupela, na God i ken givim bel bilong en long yupela, na Holi Spirit i ken mekim yupela olgeta i stap wanbel tru.
Wanpela hetman bilong sios i bin raitim dispela pas.
Planti man i ting em i bin raitim pas i go long ol manmeri bilong wanpela sios.
Em i laik bai ol i mas laikim tru ol arapela na ol i mas lukaut long ol man bilong giaman, em ol man bilong paulim tok bilong God.
Mi hetman bilong sios, mi raitim dispela pas long yu meri wantaim ol pikinini bilong yu.
God i bin makim yu bilong em yet, na mi tok tru tumas, mi laikim yupela tru.
Na i no mi tasol.
Olgeta manmeri i save long tok tru, ol i laikim yupela tru.
Tok tru em i stap long yumi, na em bai i stap long yumi oltaim oltaim, olsem na mipela i save laikim yupela tru.
Long pasin bilong tok tru na long pasin bilong laikim tru ol arapela, God Papa wantaim Jisas Krais, em Pikinini bilong Papa, bai i mekim pasin bilong marimari na sori na bel isi i kamap strong long laip bilong yumi.
Mi amamas tru long harim tok long sampela pikinini bilong yu ol i save bihainim tok tru, olsem Papa i bin tok long yumi mas bihainim.
Tasol meri, mi gat wanpela tok mi laik bai yu mas bihainim.
Em i olsem, yumi wan wan i mas laikim tru ol arapela.
Bipo tru yumi kisim dispela lo.
Pasin bilong laikim tru ol arapela, em i olsem.
Yumi mas bihainim ol lo bilong God.
Olsem na dispela lo bipo tru yupela i harim, em i olsem, yupela i mas bihainim pasin bilong laikim tru ol arapela.
Planti man i laik giamanim yumi, ol i raun nabaut long graun.
Ol i no bilip olsem, Jisas Krais em i bin kamap man.
Dispela kain man, em i man bilong giaman, na em i birua bilong Krais.
Olsem na yupela i mas lukaut gut, nogut yupela i lusim ol samting yumi bin hatwok long kisim.
Yupela i mas sanap strong, na bai yupela i kisim olgeta pe bilong yupela.
Sapos wanpela man i no holim strong tok bilong Krais, na em i kalap i go long narapela tok, orait God i no i stap wantaim em.
Tasol sapos wanpela man i holim strong tok bilong Krais, orait Papa wantaim Pikinini tupela i stap wantaim em.
Sapos wanpela man i kam long yupela, na em i no bringim dispela kain tok i kam, orait yupela i no ken givim gude long em, na yupela i no ken kisim em i go long haus bilong yupela.
Man i givim gude long dispela kain man, em i helpim em long wok nogut bilong em.
Inap mi raitim planti tok moa long yupela, tasol mi no laik putim dispela tok long wanpela pas.
Mi ting mi mas i kam lukim yupela, na bai yumi toktok wantaim na yumi amamas tru.
Ol pikinini bilong susa bilong yu, em dispela susa God i makim bilong em yet, ol i tok gude long yu.
As tingting bilong dispela pas, em bilong tokim ol Kristen long ol i no ken harim tok bilong sampela tisa i raun na bagarapim bilip na gutpela pasin bilong ol.
Ol i mas holim strong tok ol aposel i bin givim ol, na long dispela pasin ol bai i save gut long God na long Bikpela Jisas Krais.
Ol aposel i bin lukim Jisas long ai bilong ol yet, na ol i bin harim Jisas i skulim ol.
Sampela man i bin tok olsem Jisas bai i no inap kam bek gen.
Dispela pas i tok, em bai i kam.
Tru, em i no kam hariap tumas, tasol as bilong dispela i olsem, God i no laik bai wanpela man i lus.
Mi Saimon Pita, mi wokboi na aposel bilong Jisas Krais, em i God bilong yumi, na em i Man bilong kisim bek yumi.
Mi raitim dispela tok long yupela ol manmeri i bin kisim bilip i gutpela tru.
Long stretpela pasin bilong Jisas Krais, bilip bilong yupela i bin kamap wankain olsem bilip bilong mipela.
Nau yupela i kisim gutpela save long God na long Jisas, Bikpela bilong yumi.
Long dispela pasin marimari na bel isi i ken kamap bikpela moa long laip bilong yupela.
Jisas Krais em i God, na long strong bilong en, em i bin givim yumi olgeta samting bilong strongim laip bilong yumi na bilong helpim yumi long wokabaut long pasin bilong God.
Bilong mekim olsem, Krais i bin larim yumi i save gut long em yet.
Long bikpela namba na strong bilong en na long gutpela pasin tru bilong en, em i bin singautim yumi na em i givim yumi olgeta samting i nambawan tru na i bikpela moa yet, em ol samting bipo em i bin promis long givim long yumi.
Pasin bilong bel i kirap em i save stap long yumi manmeri bilong graun na i save bagarapim yumi tru.
Tasol Krais i givim olgeta dispela gutpela samting long yumi, na long dispela pasin em i laik helpim yupela, bai yupela i abrusim ol dispela pasin bilong bagarap, na bai yupela i kisim laip na pasin bilong God yet.
Yupela i mas tingting long dispela, na yupela i mas wok strong tru long mekim gutpela pasin, na long mekim dispela kain pasin i stap strong olsem bilip bilong yupela.
Na yupela i mas wok long kisim save long God, na long mekim dispela save i kamap strong olsem gutpela pasin bilong yupela.
Na yupela i mas bosim gut laik bilong bodi bilong yupela, na yupela i mas mekim dispela pasin i kamap strong olsem gutpela save bilong yupela.
Na yupela i mas kisim pasin bilong sanap strong na karim hevi, na yupela i mas mekim dispela pasin i kamap strong olsem pasin bilong bosim bodi.
Na yupela i mas wokabaut long pasin bilong God, na mekim dispela pasin i kamap strong olsem pasin bilong sanap strong na karim hevi.
Na yupela i mas kisim pasin bilong i stap pren tru bilong ol arapela manmeri bilong God, na mekim dispela pasin i kamap strong olsem pasin bilong wokabaut long pasin bilong God.
Na yupela i mas kisim pasin bilong givim bel bilong yupela long ol arapela, na mekim dispela pasin i kamap strong olsem pasin bilong i stap pren tru.
Yupela i save pinis long Jisas Krais, Bikpela bilong yumi.
Na sapos yupela i kisim ol dispela kain pasin na ol i kamap strong tru long yupela, orait dispela save bilong yupela bai i no inap i stap nating.
Em bai i karim planti kaikai.
Tasol man i no gat ol dispela pasin, em i no inap lukim ol samting i stap longwe, na em i olsem aipas.
Tru, God i lusim pinis ol sin em i bin mekim bipo na God i mekim em i kamap klin.
Tasol dispela man i lusim tingting pinis long ol dispela samting God i bin mekim long em.
Ol brata, God i singautim yupela pinis, na em i bin makim yupela bilong i stap ol lain bilong em yet.
Olsem na yupela i mas wok strong long i stap ol lain tru bilong en.
Sapos yupela i mekim olsem, orait yupela bai i no inap pundaun na lusim em.
Na em bai i opim rot olgeta bilong yupela i ken i go insait long kingdom i stap oltaim oltaim, dispela kingdom bilong Jisas Krais, em Bikpela bilong yumi, na em i Man bilong kisim bek yumi.
Tasol mi no laik bai yupela i lusim tingting, olsem na olgeta taim mi laik tokim yupela gen.
Long taim mi stap yet long dispela bodi, mi ting em i gutpela long mi mas tokim yupela gen, bilong kirapim yupela long tingim gen ol dispela samting.
Mi save, liklik taim tasol na bai mi lusim bodi bilong mi.
Bikpela bilong yumi Jisas Krais em i tokim mi pinis olsem.
Olsem na mi laik wok strong long tokim yupela gut.
Na taim mi dai pinis, orait long olgeta taim yupela bai inap tingim gen dispela olgeta samting mi bin tokim yupela long en.
Mipela i tokim yupela pinis long strong bilong Bikpela bilong yumi Jisas Krais, na long em bai i kam bek gen.
Tasol taim mipela i tokim yupela long dispela tok bilong Krais, mipela i no bihainim ol stori nating i bin kamap long tingting bilong ol man.
Long ai bilong mipela yet, mipela i bin lukim lait na strong bilong God i kamap long em, olsem na mipela i tok.
God Papa i bin givim biknem long em, na i mekim dispela gutpela lait i kamap long em.
Na God yet i stap long dispela nambawan lait bilong heven na em i mekim tok long Jisas olsem, “Dispela em i Pikinini bilong mi, mi laikim em tumas, na mi amamas long em.”
Mipela i bin i stap wantaim em long dispela maunten God i bin i stap long en, na mipela i harim dispela tok i kam long heven.
Olsem na mipela i save bilip strong moa long tok bilong ol profet, na sapos yupela tu i holim strong tok bilong ol, em i gutpela.
Tok bilong ol profet em i olsem lam i lait i stap long ples tudak, i go inap long tulait i kamap na sta bilong moningtaim em i kirap insait long bel bilong yupela.
Tasol bikpela samting yupela i mas save long en, em i olsem.
Yumi no ken bihainim tingting bilong yumi yet na autim as bilong wanpela tok profet i stap long buk bilong God.
Long wanem, i no gat wanpela tok profet i bin kamap long laik bilong man i autim.
Holi Spirit yet i kirapim ol man na ol i autim tok God i givim long ol.
Tru, sampela giaman profet i bin kirap namel long ol Israel.
Olsem tasol sampela man bai i kirap namel long yupela tu na giaman long skulim ol manmeri long ol samting bilong God.
Bai ol i hait na kamapim ol kain kain tok giaman namel long yupela, em ol tok bilong bagarapim bilip bilong yupela.
Bikpela i bin baim bek ol, tasol ol bai i givim baksait long Bikpela tu.
Ol bai i mekim olsem na kwiktaim ol yet bai i bagarap.
Tasol planti man bai i bihainim ol kain kain pasin nogut bilong ol.
Na dispela bai i mekim ol man nabaut i tok nogut long Rot bilong pasin i tru.
Ol dispela man ol i man bilong mangal tru, olsem na ol bai i mekim planti tok giaman bilong pulim mani samting bilong yupela.
Tasol bipo tru God i makim de bilong kotim ol na em i tok long ol bai i lus.
Na dispela bagarap i laik kamap long ol, em i no slip.
Em i wet i stap.
Yupela save, bipo sampela ensel i bin mekim sin, na God i no larim ol.
Em i kalabusim ol i stap long hel, long dispela hul i tudak nogut tru.
Na ol i kalabus i stap yet na wetim De bilong bikpela kot bilong God.
Ol manmeri bilong bipo tu, ol i bin givim baksait long God, na em i no larim ol.
Em i mekim bikpela tait i kamap long ol, na ol i lus.
Tasol Noa em i man bilong tokaut long stretpela pasin.
Na God i lukautim em wantaim 7-pela manmeri, na ol i stap gut.
God i bin tok long Sodom wantaim Gomora tu i mas bagarap.
Na God i kukim dispela tupela bikpela taun long paia, na sit bilong paia tasol i stap.
Em i mekim save long tupela taun na tupela i bagarap olgeta.
Olsem na bihain, ol man i givim baksait long God, ol i ken tingim dispela samting i bin kamap long Sodom na Gomora, na ol bai i save long samting i mas kamap long ol tu.
Tasol dispela stretpela man Lot i bin i stap long Sodom, na em i lukim ol kain kain pasin pamuk samting bilong ol dispela man nogut na em i bel hevi tru.
Na God i kisim bek Lot, na em i no bagarap.
Yes, dispela stretpela man em i stap namel long ol Sodom, na em i lukim pasin nogut bilong ol, na long olgeta de em i harim tok nogut bilong ol.
Bel bilong en i stap stret, na em i kirap nogut na bel bilong en i pen tru long pasin bilong sakim lo ol i mekim.
Orait yumi tingting long ol dispela samting Bikpela i bin mekim, na yumi save, sapos traim i kamap long ol man i bihainim God, orait Bikpela i save long rot bilong kisim bek ol long dispela traim.
Na Bikpela i save pinis long pasin bilong ol man nogut, na em i save long rot bilong bekim pe nogut long ol, i go inap long De bilong bikpela kot bilong God.
Sampela man bai i kisim pe nogut moa yet.
Em ol man i save bel kirap long mekim ol pasin pamuk i doti tru, na ol i save ting tok bilong Bikpela em i samting nating.
Ol dispela man nogut i bin kirap namel long yupela, ol i man bilong bikhet na ol i save bihainim laik bilong ol tasol.
Olsem na ol i no pret liklik long tok nogut long ol nambawan ensel bilong heven.
Ol ensel i winim tru ol dispela man, na ol i gat bikpela strong moa.
Tasol ol i no save tok nogut long ol na kotim ol long ai bilong Bikpela.
Ol dispela man ol i olsem ol abus i no gat tingting, na ol i save bihainim ol laik bilong bodi tasol.
Ol i olsem ol wel abus i bin kamap long graun, bilong ol man i ken holimpas ol na kilim ol i dai tasol.
Samting ol i no save long en, em ol i wok long tok nogut long en.
Ol bai i bagarap long wankain pasin olsem ol wel abus i save bagarap.
Ol i bin mekim ol kain kain pasin nogut, na bai ol arapela man i bekim pasin nogut long ol.
Ol i ting pasin bilong kaikai na dring planti long san, em i pasin bilong amamas tru.
Ol i save kaikai wantaim yupela, na ol i mekim yupela yet i kamap doti na ol i bagarapim nem bilong yupela.
Tasol ol i save amamas long pasin giaman ol i mekim.
Oltaim ol i save aigris long ol meri na tingting long mekim pasin pamuk.
Ol i no inap pinisim laik bilong ol long mekim sin.
Ol i save grisim ol man bilip bilong ol i no strong, na pulim ol long mekim sin.
Ol i skul pinis long pasin bilong mangalim ol samting bilong ol arapela man.
Olsem na God bai i bagarapim ol tru.
Ol i bin givim baksait long stretpela rot, na ol i go longlong nabaut.
Ol i bin bihainim rot bilong Balam, pikinini bilong Beor.
Em i bin mekim sin na em i bin laikim tumas long kisim pe i kamap long dispela pasin nogut bilong en.
Ol donki i no save toktok, tasol wanpela donki i mekim toktok olsem man, na em i krosim Balam long pasin nogut bilong em.
Na long dispela pasin, donki i mekim dispela profet i lusim dispela longlong pasin em i bin ting long mekim.
Ol dispela man i olsem ol hul wara i drai pinis.
Na ol i olsem ol klaut, bikpela win i save sakim ol i go nabaut.
God i redim pinis ples tudak tru i blak nogut tru, na ol bai i go i stap long en.
Ol dispela man i save bikmaus na hambak nating long rabis tok bilong ol.
Ol i save grisim ol man na mekim ol i bel kirap long mekim pasin pamuk na ol kain kain pasin nogut bilong bodi.
Na long dispela pasin ol i wok long pulim dispela ol man nau tasol ol i lusim pasin nogut bilong ol haiden, na ol i go bihainim ol dispela man nogut.
Ol dispela man nogut i save tok, “Sapos yupela i bihainim mipela, yupela bai i stap fri, na yupela i ken mekim olgeta samting long laik bilong yupela.”
Tasol ol yet i stap olsem ol wokboi nating bilong pasin bilong bagarap, long wanem, sapos wanpela man i larim wanpela samting i bosim em, dispela man i stap olsem wokboi nating bilong dispela samting.
Tru, ol i bin kisim save long Jisas Krais, em i Bikpela bilong yumi na Man bilong kisim bek yumi.
Na dispela save i bin helpim ol long abrusim olgeta pasin doti i stap long graun.
Tasol sapos ol i pas gen long dispela kain pasin na em i kalabusim ol, orait ol bai i stap nogut tru.
Pastaim ol i bin i stap nogut, tasol sapos ol dispela pasin doti i kalabusim ol gen, orait ol bai i stap nogut moa moa yet.
Mobeta ol i no bin kisim save long Rot bilong stretpela pasin.
Long wanem, nau ol i save long dispela Rot, na ol i bin kisim lo bilong God yet, tasol ol i givim baksait pinis long en.
Dispela samting i kamap long ol, em i olsem wanpela trupela tok i tok olsem, “Dok i traut pinis na i go bek na kaikai traut bilong en.”
Na narapela tok tu i olsem, “Pik i waswas pinis long wara, tasol em i go tantanim nabaut long graun malumalum.”
Ol pren tru, dispela em i namba 2 pas nau mi raitim long yupela.
Long dispela tupela pas mi givim tok long yupela bilong kirapim yupela long tingim gen ol dispela samting, bai tingting bilong yupela i stap stret olgeta.
Mi laik bai yupela i mas tingim gen tok bilong samting i laik kamap bihain, em ol profet bilong God i bin autim.
Na yupela i mas tingim tu lo bilong Bikpela, em Man bilong kisim bek yumi.
Yupela i bin harim dispela lo long maus bilong ol aposel i bin kam long yupela.
Tasol bikpela samting yupela i mas save long en, em i olsem.
Long taim bilong las de, ol man bilong tok bilas bai i kamap, na ol bai i bihainim laik nogut bilong bel bilong ol.
Bai ol i tok bilas olsem, “Em i bin tok olsem em bai i kam bek gen, a?
Orait em i stap we?
Em i no inap i kam.
Taim ol tumbuna i dai, na i kam inap long nau, olgeta samting i stap wankain olsem bipo tru, taim graun i kamap.”
Ol i no laik tingting gut na save long dispela samting.
Bipo tru God i bin tok na skai i kamap.
Na God i kisim wara na mekim graun i kamap namel long wara.
Na bihain God i tok na em i mekim wara i kamap gen na bikpela tait i karamapim dispela graun, na graun i bagarap olgeta.
Na nau, long wankain tok bilong God tasol, skai na graun i stap na i wetim paia i kamap na i bagarapim ol.
Skai na graun i wetim de bilong bikpela kot i kamap, na ol man i bin givim baksait long God, ol bai i bagarap olgeta.
Ol pren tru, yupela i no ken lusim tingting long dispela wanpela samting.
000 yia i olsem wanpela de.
Bikpela i no save wok isi isi long kamapim samting em i bin promis long mekim, olsem sampela man i save tok.
Tasol em i no laik bai wanpela man i lus.
Em i laik bai olgeta man i mas tanim bel, olsem na em i isi long yupela na em i wet i stap yet.
Tasol De bilong Bikpela bai i kamap wantu tasol olsem ol stilman i save kam.
Long dispela De skai bai i pairap bikpela na i pinis olgeta.
Na olgeta liklik samting God i bin wokim graun long en, paia bai i kukim ol na ol bai i pinis.
Olsem na graun wantaim olgeta samting ol i wokim i stap long en, ol bai i no i stap moa.
Sapos dispela olgeta samting bai i pinis long dispela kain pasin, orait yupela i ting yupela i mas bihainim wanem kain pasin?
Yupela i mas givim laip bilong yupela long God na wokabaut long pasin holi na bihainim olgeta pasin bilong God.
Long dispela pasin yupela i mas wetim De bilong God i kamap, na yupela i mas wok strong long hariapim dispela De, bai em i kamap kwiktaim.
Long dispela De tasol skai bai i paia na i pinis, na hatpela paia moa bai i kukim olgeta liklik samting God i bin wokim graun long en, na ol bai i kamap wara nating.
Tasol God i promis pinis long em bai i wokim nupela skai na nupela graun, na stretpela pasin tasol bai i stap long en.
Yumi wet long dispela samting tasol i mas kamap.
Ol pren tru, yupela i save wet long ol dispela samting i kamap.
Olsem na yupela i mas wok strong long mekim yupela yet i stap klin long ai bilong God na yupela i no gat asua long wanpela samting.
Na yupela i mas i stap wanbel wantaim God.
Na long De bilong Bikpela, God bai i lukim ol dispela gutpela pasin bilong yupela.
Bikpela i wet yet na em i isi long yumi.
Yupela i mas save, em i mekim dispela pasin, long wanem, em i laik kisim bek yumi.
God i bin givim gutpela save long brata tru bilong yumi Pol, na em tu i bin raitim dispela kain tok long yupela.
Long olgeta pas bilong em, em i save tok long dispela samting.
Tru, sampela tok i stap long ol dispela pas i no klia tumas, na yumi save hatwok long save gut long as bilong tok.
Olsem na ol man i no gat save na bilip bilong ol i no strong, ol i save paulim dispela tok, na olgeta arapela tok i stap long buk bilong God tu.
Olsem na ol bai i bagarap olgeta.
Ol pren tru, yupela i save pinis long ol dispela samting bai i kamap bihain.
Olsem na yupela i mas lukaut gut long yupela yet.
Nogut giaman bilong ol man bilong sakim lo em bai i pulim yupela na yupela i no sanap strong moa long bilip.
Jisas Krais, em Bikpela bilong yumi na Man bilong kisim bek yumi, em i save marimari long yupela, na yupela i save gut long em.
Na yupela i mas larim marimari bilong Krais i strongim yupela, na yupela i mas kisim planti save moa long em.
Em i gat biknem tru, na yumi mas litimapim nem bilong en nau na oltaim oltaim.
Tesalonaika i bin tingting planti long wanem samting tru bai i kamap long taim Krais i kam bek gen.
Sampela i bin tok olsem De bilong Bikpela i kamap pinis.
Olsem na Pol wantaim Sailas na Timoti i raitim dispela pas bilong stretim tingting bilong ol.
Pol i tok olsem dispela de i no kamap yet.
Pastaim ol manmeri bai i bikhet tru na olkain pasin nogut bai i kamap strong moa yet.
Na wanpela man bilong sakim lo bai i kamap, na em bai i birua tru long Krais.
Pol i tokim ol manmeri long i stap strong long bilip na karim ol hevi.
Em i laik bai ol i mas wok strong long lukautim ol yet, olsem em yet na ol wanwok bilong en i save mekim.
Ol i no ken les long mekim wok, na ol i no ken les long helpim ol arapela.
Mipela Pol na Sailas na Timoti, mipela i raitim dispela pas i go long yupela ol manmeri bilong sios i stap long taun Tesalonaika, yupela ol manmeri i pas wantaim God, Papa bilong yumi, na wantaim Bikpela Jisas Krais.
God, Papa bilong yumi, wantaim Bikpela Jisas Krais i ken marimari long yupela na mekim yupela i stap bel isi.
Ol brata, olgeta taim mipela i save tingting long yupela na tenkyu long God.
Long dispela as tasol, taim mipela i go nabaut long ol sios bilong God, mipela i save litimapim nem bilong yupela.
Mipela i save tokim ol long olgeta pasin nogut ol birua i mekim long yupela, na long olgeta hevi i bin kamap long yupela.
Na mipela i save tok olsem, “Ol Tesalonaika i save sanap strong na holimpas bilip bilong ol na karim olgeta dispela hevi na pen.”
Long ol dispela samting i kamap long yupela, God i soim yumi olsem, em i mekim stretpela pasin tasol na em i skelim pasin bilong yumi.
Yupela i karim pen, long wanem, yupela i laik kirapim kingdom bilong God, na God bai i mekim yupela inap tru long i stap insait long kingdom bilong em.
God bai i mekim stretpela pasin olsem.
Em bai i bekim hevi long ol man i save givim hevi long yupela.
Na em bai i pinisim dispela hevi nau yupela i karim, na givim malolo long yupela na long mipela wantaim.
God bai i mekim olsem long taim Bikpela Jisas wantaim olgeta strongpela ensel bilong en i lusim heven na i kamap ples klia.
Em bai i kam long bikpela paia tru na em bai i mekim save long ol man i no laik save long God na i no bihainim gutnius bilong Jisas, Bikpela bilong yumi.
Ol dispela man bai i kisim pe nogut olsem.
Ol bai i stap longwe long Bikpela na long lait bilong bikpela strong bilong em, na ol bai i bagarap i stap oltaim oltaim.
Long dispela De God i makim, Bikpela bai i kam na mekim save long ol, tasol olgeta manmeri bilong God, em olgeta manmeri i bin bilip long em, ol bai i litimapim nem bilong em na amamas tru long em.
Na yupela tu bai i amamas wantaim ol, long wanem, yupela i bin bilip tru long tok bilong God mipela i bin autim namel long yupela.
Mipela i ting long ol dispela samting i laik kamap, na olgeta taim mipela i save prea long God bilong yumi na askim em long helpim yupela.
Mipela i laik bai em i ken mekim yupela inap tru long mekim ol pasin em i bin singautim yupela long mekim.
Mipela i save prea long em i ken givim strong long yupela, na yupela i ken mekim olgeta gutpela pasin yupela i laik mekim na bilip bilong yupela i kirapim yupela long mekim.
Na long dispela pasin yupela i ken litimapim nem bilong Bikpela bilong yumi Jisas, na em i ken litimapim nem bilong yupela tu.
God bilong yumi na Bikpela Jisas Krais i ken marimari long yupela na mekim ol dispela samting i kamap long yupela.
Ol brata, nau mipela i laik tok long Bikpela bilong yumi Jisas Krais em bai i kam bek gen, na bai yumi bung wantaim em.
Mipela i laik bai yupela i putim yau gut long dispela tok bilong mipela.
Ating sampela man i tokim yupela long De bilong Bikpela i kamap pinis.
Ating wanpela man i ting Holi Spirit i givim dispela kain tok profet long em, o wanpela man i autim tok bilong God na i mekim dispela tok, o wanpela man i tok mipela i bin raitim pas i gat kain tok olsem i stap long en.
Tasol maski yupela i bin harim dispela kain tok long wanem hap, yupela i no ken kirap nogut kwiktaim na pilim hevi long tingting bilong yupela.
Yupela i no ken larim wanpela man i giamanim yupela long tok bilong en o long pasin em i mekim.
Dispela De i no inap kamap nating.
Pastaim planti man bai i bikhet na givim baksait long God.
Na man bilong sakim lo bai i kamap ples klia, em dispela man bilong bagarap long hel.
Em bai i birua long olgeta samting ol man i save lotu long en na kolim olsem god bilong ol.
Na em bai i hambak na litimapim nem bilong em yet na daunim dispela olgeta samting.
Olsem na em bai i sindaun insait long haus bilong God, na em bai i autim tok olsem, “Mi yet mi God.”
Taim mi stap wantaim yupela mi tokim yupela pinis long dispela samting.
Ating yupela i lusim tingting pinis, a?
Na yupela i save long dispela samting nau i pasim rot bilong dispela man, bilong em i no ken kamap ples klia yet.
Em bai i kamap ples klia long taim God i makim bilong em i mas kamap.
Yupela i save, nau dispela pasin bilong sakim lo em i wok hait i stap.
Em bai i hait i stap inap long taim dispela man i pasim rot bilong en, em bai i surik i go.
Na long dispela taim dispela man bilong sakim lo em bai i kamap ples klia.
Na Bikpela Jisas bai i kilim em i dai long win bilong maus bilong em yet.
Bikpela bai i kamap ples klia wantaim bikpela lait bilong en, na long dispela lait yet em bai i bagarapim tru dispela man bilong sakim lo.
Dispela man bilong sakim lo bai i kamap ples klia long strong bilong Satan tasol.
Na long pasin giaman bilong Satan em bai i mekim olgeta kain strongpela wok na ol kain kain giaman mirakel.
Na long olgeta giaman bilong pasin nogut em bai i giamanim ol dispela manmeri i wokabaut long rot bilong bagarap.
Ol dispela manmeri bai i bagarap, long wanem, taim God i givim tok tru long ol, bai em i ken kisim bek ol, ol i no laikim tru dispela tok.
Olsem na God i paulim tru tingting bilong ol, bai ol i bilipim tok giaman.
Olsem na olgeta man i no bin bilipim tok tru, na ol i bin amamas long mekim pasin nogut tasol, ol bai i kisim pe nogut long kot bilong God.
Tasol ol brata, Bikpela i save laikim yupela tru, na oltaim mipela i pilim olsem mipela i mas tingting long yupela na tenkyu long God long yupela.
God i bin makim yupela bilong i stap namel long ol namba wan lain manmeri em i laik kisim bek.
Holi Spirit i makim yupela olsem ol gutpela manmeri bilong God yet, na yupela i bilipim tok tru, na long dispela pasin God i kisim bek yupela.
Em i laik bai yupela i ken i stap long bikpela lait na strong bilong Bikpela bilong yumi Jisas Krais, olsem na em i singautim yupela pinis long dispela gutnius mipela i bin autim.
Olsem na, ol brata, yupela i mas sanap strong.
Na olgeta tok bilong God mipela i bin autim long yupela o raitim pas bilong skulim yupela long en, em yupela i mas bihainim.
Bikpela bilong yumi Jisas Krais, wantaim God Papa bilong yumi, i laikim yumi tru.
Na em i marimari long yumi na i mekim bel bilong yumi i stap gut oltaim oltaim.
Na em i helpim yumi long bilip na wetim God i mekim gut tru long yumi.
Na em i ken strongim bel bilong yupela, na helpim yupela long bihainim tru olgeta gutpela pasin na long mekim ol gutpela tok.
Ol brata, mipela i gat wanpela tok moa.
Em i olsem.
Yupela i mas prea long God i ken helpim mipela, na bai tok bilong Bikpela i ken ran i go long olgeta hap na kisim biknem wankain olsem em i bin kisim namel long yupela.
Na yupela i mas prea long God i ken kisim bek mipela long han bilong ol man nogut, em ol man i save mekim pasin nogut.
Yupela i save, planti man ol i no bilip long Krais.
Tasol Bikpela i save mekim pasin i tru.
Olsem na yumi inap long bilip tru long em.
Em bai i strongim yupela na lukautim yupela, na Satan bai i no inap mekim wanpela samting long yupela.
Na Bikpela i mekim mipela i save gut olsem, yupela i mekim olgeta pasin mipela i tok long yupela i mas mekim.
Na bihain tu yupela bai i mekim olsem tasol.
Mipela i laik bai Bikpela i ken stiaim tingting bilong yupela, na bai yupela i ken save tru long pasin bilong God bilong laikim tru ol manmeri, na long pasin bilong Krais bilong sanap strong na karim hevi.
Ol brata, long nem bilong Jisas Krais, Bikpela bilong yumi, mipela i tok strong long yupela olsem, sapos sampela brata i save sindaun nating tasol na ol i no bihainim dispela tok mipela i bin givim long ol, orait yupela i mas i stap longwe long ol.
Yupela i save, yupela i mas bihainim pasin bilong mipela.
Taim mipela i stap wantaim yupela, mipela i no save sindaun nating.
Mipela i no kisim nating sampela kaikai long han bilong yupela.
Mipela i baim tasol.
Mipela i wok strong na mekim planti hatwok moa long san na long nait, bai mipela i no ken putim hevi long yupela.
Mipela inap tru long kisim, tasol mipela i no kisim, long wanem, mipela i laik soim yupela long gutpela pasin yupela yet i mas bihainim.
Yupela i save, taim mipela i stap yet wantaim yupela, mipela i givim tok long yupela olsem, sapos man i no laik mekim wok, orait em i no ken kisim kaikai.
Tasol nau mipela i harim tok long sampela bilong yupela ol i sindaun nating tasol.
Ol i no mekim wanpela wok.
Ol i wok long toktok nabaut tasol long olgeta samting bilong ol arapela man, em i no samting bilong ol.
Orait nau long nem bilong Bikpela Jisas Krais mipela i givim strongpela tok long ol dispela man olsem, ol i mas sindaun gut, na ol i mas mekim wok, bai ol i ken lukautim ol yet long kaikai samting.
Ol brata, yupela i no ken les long mekim gutpela pasin.
Sapos wanpela man i no bihainim olgeta tok mipela i raitim long dispela pas, orait yupela i mas makim gut dispela man na yupela i mas i stap longwe long em, bai em i ken sem long pasin em i mekim.
Mipela i no tok long yupela i mas tingim em i olsem birua bilong yupela.
Yupela i mas tingim em i brata, na yupela i mas givim tok long em bilong stretim tingting bilong em.
Bikpela, em i as bilong pasin bilong bel isi, oltaim em i ken mekim yupela i stap bel isi long olgeta samting.
Bikpela i ken i stap wantaim yupela olgeta.
Mi Pol mi yet mi raitim dispela tok gude long yupela.
Mi save raitim dispela kain tok long olgeta pas mi raitim.
Em i olsem mak bilong ol pas bilong mi.
Marimari bilong Bikpela bilong yumi Jisas Krais i ken i stap wantaim yupela olgeta.
Timoti em i wanwok bilong Pol, olsem na Pol i raitim dispela pas i go long Timoti bilong soim em long ol gutpela pasin em i mas bihainim.
Timoti i no ken slek long bilip bilong em yet, na em i no ken lusim pasin bilong autim gutnius bilong Jisas Krais.
Em i mas bihainim stret olgeta tok bilong God.
Na maski ol man i givim pen na hevi long em, em i mas strong long mekim wok God i bin givim em.
Timoti i no ken putim yau long ol kranki tok bilong ol man i no gat gutpela tingting.
Dispela kain tok i save bagarapim laip bilong ol man i harim.
Mobeta Timoti i mas tingim gut ol pasin bilong Pol yet na bihainim, em ol pasin bilong bilip strong na bilong i stap bel isi na laikim tru ol arapela na karim olkain hevi.
Mi Pol, mi aposel bilong Krais Jisas.
Long laik bilong em yet God i makim mi bilong kamap aposel na bilong tokim ol manmeri long dispela laip em i bin promis long givim long ol manmeri i bilip long Krais Jisas.
Timoti, yu pikinini tru bilong mi, na mi raitim dispela pas long yu.
God Papa wantaim Bikpela bilong yumi Krais Jisas, i ken marimari long yu na sori long yu na mekim yu i stap bel isi.
Ol tumbuna bilong mi i bin mekim wok bilong God long pasin i stretpela tru na i klin long ai bilong God, na mi save mekim wok bilong God long wankain pasin.
Na long bel bilong mi, mi pilim olsem mi no gat asua long ai bilong em.
Na long taim mi prea long san na long nait, oltaim mi save tingting long yu na mi tenkyu long God.
Mi ting long wara bilong ai bilong yu i bin pundaun, na mi laikim tumas long lukim yu gen, bai mi ken amamas tru.
Mi save gut olsem yu bilip tru long Krais, long wankain pasin olsem bipo tumbuna bilong yu Lois na mama bilong yu Yunis i bin bilip.
Na taim mi tingting long dispela strongpela bilip bilong yu, mi laik kirapim tingting bilong yu, bai yu mekim dispela presen God i bin givim yu i kamap strong gen long laip bilong yu, olsem man i winim paia na paia i kamap bikpela.
Mi tok long dispela strong God i givim yu olsem presen long taim mi putim han antap long het bilong yu.
Yu save, dispela Spirit God i bin givim long yumi, em i no spirit bilong mekim yumi i pret.
Em i Spirit bilong givim strong long yumi na bilong mekim yumi i laikim tru ol arapela na bilong helpim yumi long bosim gut laip bilong yumi yet.
Olsem na yu no ken sem long autim tok bilong Bikpela bilong yumi.
Na yu no ken sem long mi, mi kalabusman bilong em.
Yu mas kisim strong bilong God na karim hevi wantaim mi long wok bilong autim gutnius.
God i bin kisim bek yumi na singautim yumi bai yumi stap manmeri bilong em yet.
Em i no ting long gutpela pasin yumi mekim na em i singautim yumi.
Bipo tru, taim God i no mekim wanpela samting i kamap yet, em i singautim yumi long laik bilong em yet, na long han bilong Krais Jisas em i marimari long yumi na i mekim yumi i kamap manmeri bilong em yet.
Na nau long dispela taim Krais Jisas, em Man bilong kisim bek yumi, em i kamap ples klia pinis.
Na long wok bilong em marimari bilong God tu i kamap ples klia.
Krais Jisas i bin pinisim strong bilong i dai, na long gutnius bilong em, em i mekim olgeta manmeri i save long laip i save stap oltaim.
Em i laik bai mi mas mekim wok bilong dispela gutnius, olsem na em i makim mi olsem man bilong autim tok bilong God na olsem aposel bilong en na olsem man bilong skulim ol manmeri long ol pasin God i laikim.
Olsem na mi save karim ol dispela hevi.
Tasol mi no sem long dispela.
Mi save pinis long dispela man mi bilip long en.
Na mi save gut olsem em inap long lukautim gut dispela wok em i bin putim long han bilong mi, na bai dispela i stap gut oltaim, i go inap long dispela bikpela De bilong Krais i kamap.
Yu mas tingim gut ol dispela gutpela tok mi bin givim yu na yu mas autim tok long wankain pasin na skulim ol manmeri.
Olsem na yu mas bilip strong long Krais Jisas na givim bel bilong yu long em, na long dispela pasin yu mas autim tok long ol.
Dispela gutnius God i bin putim long han bilong yu bilong yu lukautim, em i gutpela samting tru, na yu mas was gut long en.
Na Holi Spirit i stap insait long yumi, em i ken helpim yu long dispela wok.
Yu save pinis, olgeta man bilong provins Esia i lusim mi pinis, na Figelus na Hermogenes tu i lusim mi.
Mi prea long Bikpela i ken sori long Onesiforus wantaim ol famili bilong en.
Planti taim Onesiforus i bin mekim gut bel bilong mi.
Na em i no sem long mi stap long kalabus.
Em i kam long Rom na em i wok strong tru long painim mi, na bihain em i lukim mi.
Mi prea long Bikpela i ken sori long em long De bilong bikpela kot bilong God.
Na yu save gut olsem Onesiforus i bin mekim planti wok bilong helpim mi long taun Efesus tu.
Orait, pikinini bilong mi, oltaim yu mas larim marimari bilong Krais Jisas i strongim yu.
Na olgeta tok yu bin harim mi autim long ai bilong planti man, dispela yu mas givim long ol man i save holim strong tok bilong God, na bai ol inap long skulim ol arapela man tu.
Yu mas i stap gutpela soldia bilong Krais Jisas na karim hevi bilong dispela wok wantaim mipela ol arapela man i karim hevi.
Yu save long pasin bilong ol soldia.
Taim ol i mekim wok soldia, ol i no save holim ol arapela kain wok wantaim.
Ol i save mekim gutpela wok soldia tasol, bai ofisa bilong ol i ken laikim wok bilong ol.
Na man i ran long resis, em i mas bihainim lo bilong resis.
Sapos nogat, em bai i no inap kisim prais bilong man i win.
Man i mekim bikpela wok bilong planim gaden na lukautim, em i mas kisim hap kaikai bilong dispela gaden paslain long ol arapela man.
Yu mas tingting long dispela tok mi mekim, na Bikpela bai i mekim tingting bilong yu i klia, na bai yu save long as bilong dispela olgeta tok.
Oltaim yu mas tingting long Jisas Krais, em i bin i dai na i kirap bek, na em i man bilong lain bilong King Devit, olsem mi save tok long gutnius mi autim.
Mi save autim dispela gutnius, na long dispela as tasol ol man i save lukim mi olsem man nogut, na ol i givim ol kain kain hevi long mi na putim mi long kalabus.
Tasol tok bilong God em i no inap kalabus i stap.
Olsem na mi save strongim bel bilong mi na karim dispela olgeta hevi, bai mi ken helpim ol manmeri God i bin makim bilong em yet.
Mi laik bai ol tu i mas kisim dispela laip i stap long Krais Jisas, na bai ol i stap gut tru wantaim em oltaim oltaim.
Oltaim yu mas helpim ol manmeri long tingim dispela tok.
Na long ai bilong God yu mas tok strong long ol i no ken tok pait long ol liklik samting nating, olsem wanem nem yumi mas givim long ol pasin bilong yumi.
Dispela kain tok i no inap helpim wanpela man.
Em i save bagarapim tasol laip bilong ol man i harim.
Yu mas wok strong long kamap wokman tru, na bai God i laikim wok bilong yu.
Olsem na bai yu autim stret tok tru bilong God, na bai yu no gat sem long ai bilong en.
Givim baksait long olkain toktok nabaut i no bihainim tingting bilong God.
Dispela kain tok bai i bringim ol man i go moa yet long rot bilong givim baksait long God.
Dispela kain tok em i olsem sua nogut bilong bagarapim man, na em bai i kamap bikpela tru.
Tupela bilong ol man i save mekim dispela kain tok em Himeneus wantaim Filetus.
Tupela i lusim pinis rot bilong tok tru, long wanem, tupela i save tok olsem, “Yumi kirap bek pinis long matmat, olsem na bihain yumi no inap kirap bek gen.”
Long dispela tok ol i save bagarapim bilip bilong sampela manmeri.
Tasol God i planim pinis strongpela pos bilong wokim sios bilong en, na dispela pos i sanap strong i stap.
Na long dispela pos em i raitim tok olsem, “Bikpela i save gut long ol manmeri bilong em yet.”
Na em i raitim dispela tok tu, “Olgeta man i bin kisim nem bilong Bikpela, ol i mas givim baksait long pasin i no stret.”
Long wanpela bikpela haus i gat sampela dis samting ol i bin wokim long gol na silva na sampela ol i bin wokim long diwai na sampela ol i bin wokim long graun.
Sampela i bilong mekim gutpela wok, na sampela i bilong mekim ol kain kain wok nabaut.
Olsem na sapos wanpela man i rausim ol pasin nogut long laip bilong en na em i kamap klin long ai bilong God, orait em bai i stap olsem dis bilong mekim gutpela wok tru.
Em bai i stap man bilong God tru, na em bai inap long helpim Bikpela bilong en.
Em bai i redi long mekim olgeta kain gutpela wok.
Olsem na oltaim yu mas givim baksait long olgeta kain laik nogut i save kamap long bel bilong ol yangpela man.
Na yu mas wok long kisim stretpela pasin na pasin bilong bilip tru long God na pasin bilong laikim tru ol arapela na pasin bilong bel isi.
Na yupela olgeta i mas mekim ol dispela pasin, yu wantaim ol man i stap klin tru long ai bilong God na i save lotu na prea long nem bilong Bikpela.
Na yu no ken putim yau long ol kranki tok nabaut bilong ol man i no gat gutpela tingting.
Yu save, dispela kain tok i save kamapim tok pait na tok kros tasol.
Na wokman bilong Bikpela i no ken tok pait na tok kros.
Em i mas mekim gutpela pasin long olgeta man.
Sapos ol man i bikhet long em, em i mas daunim belhat na painim ol gutpela rot bilong skulim ol manmeri long ol pasin God i laikim.
Em i mas wok isi na stretim tingting bilong ol man bilong sakim tok.
Sapos em i mekim olsem, orait God bai i helpim ol na ating ol bai i tanim bel na kisim gutpela save long tok tru.
Satan i kisim ol pinis long umben bilong en, bilong mekim ol i bihainim tok bilong em.
Tasol sapos ol i save long tok tru, orait tingting bilong ol i kamap klia gen, na ol bai i lusim umben bilong Satan na i stap fri.
Tasol yu mas save olsem, long taim bilong las de planti hevi nogut tru bai i kamap.
Ol man bai i laikim ol yet tasol, na ol bai i laikim tumas long kisim mani.
Ol bai i litimapim nem bilong ol yet na hambak nabaut, na ol bai i tok kros na tok nogut long ol arapela.
Ol bai i sakim tok bilong papamama, na ol bai i no tok tenkyu long ol manmeri i mekim gutpela pasin long ol.
Ol bai i givim baksait long ol pasin bilong God.
Ol bai i no save long pasin bilong i stap pren bilong ol arapela, na taim ol i kros, bai i no gat rot bilong pinisim kros bilong ol.
Ol bai i tok nogut long ol arapela.
Ol bai i no bosim laik bilong bodi bilong ol, na ol bai i pait na bagarapim ol man nabaut.
Ol bai i birua long olgeta gutpela pasin.
Ol bai i mekim nogut long ol pren bilong ol yet, na ol bai i bihainim kwik olgeta kranki tingting bilong ol yet.
Ol bai i tingim ol yet i bikpela man tru.
Ol bai i laikim tumas ol kain kain pasin bilong amamas bilong dispela graun, na ol bai i no laikim God.
Ol bai i bihainim pasin bilong God long skin tasol na ol bai i no save liklik long bikpela strong i stap long pasin tru bilong God.
Yu mas stap longwe long ol dispela kain man.
Ol dispela kain man i save painim rot bilong i go insait long haus bilong ol meri i no gat gutpela tingting, na ol i grisim ol na bosim tingting bilong ol.
Ol dispela meri i bin mekim planti sin, na ol i pilim hevi bilong asua bilong ol.
Na bel bilong ol i save kirap na pulim ol long mekim ol kain kain pasin i no gat as bilong en.
Ol dispela meri i save laikim tumas long kisim skul, tasol ol i no inap kisim save long tok tru bilong God.
Moses, na olsem tasol ol man i mekim dispela pasin ol i save birua long tok tru.
Tingting bilong ol i paul olgeta, na ol i no bilip tru long God.
Tasol dispela pasin bilong ol bai i no kamap bikpela tumas.
Olgeta man bai i lukim olsem pasin bilong ol i longlong tru, olsem bipo ol man i lukim pasin bilong Janes tupela Jambres i longlong.
Tasol yu bin i stap wantaim mi, na yu save pinis long pasin bilong mi long skulim ol manmeri long ol pasin God i laikim.
Na yu save long ol pasin mi save wokabaut long en, na long as tru bilong dispela olgeta pasin bilong mi.
Yu save olsem, mi save bilip strong long God, na oltaim mi save strongim bel bilong mi na mekim wok, na mi save laikim tru ol arapela na mi stap strong na karim hevi.
Yu save long olgeta pasin nogut ol man i bin mekim long mi na long olgeta pen mi bin karim long Antiok na Aikoniam na Listra.
Yu save long ol samting nogut tru ol i bin mekim long mi long ol dispela taun.
Tasol Bikpela i bin helpim mi long dispela olgeta hevi na mi stap gut.
Tru tumas, olgeta man i laik pas wantaim Krais Jisas na i bihainim pasin bilong God, ol man bai i mekim nogut long ol.
Na ol man nogut na ol giaman profet ol bai i wok long giamanim ol manmeri.
Na Satan bai i giamanim ol yet tu, na pasin bilong ol bai i kamap nogut tru.
Tasol yu, yu mas holim strong dispela tok yu bin kisim na yu save bilip strong long en.
Yu save gut long mipela ol manmeri i bin skulim yu long dispela tok.
Na yu save, taim yu bin i stap liklik pikinini yet, yu stat long kisim save long ol buk i gat tok bilong God.
Dispela ol buk ol inap long givim gutpela tingting long yu, na bai yu bilip long Krais Jisas, na bai God i kisim bek yu.
Spirit bilong God yet i bin kamapim olgeta tok i stap long buk bilong God.
Na dispela tok em i gutpela samting tru bilong skulim yumi long tok tru na bilong stretim ol manmeri tingting bilong ol i no stret na bilong stretim wokabaut bilong yumi na bilong skulim yumi long ol pasin i stret long ai bilong God.
Olsem na dispela tok i mekim yumi ol manmeri bilong God i kisim tru olgeta gutpela pasin, na em i mekim yumi i redi long mekim olgeta kain gutpela wok.
Long ai bilong God na bilong Krais Jisas, em bai i skelim pasin bilong olgeta manmeri i stap laip na ol manmeri i dai pinis tu, mi tok strong long yu olsem, Krais Jisas bai i kamap long ai bilong olgeta manmeri na em bai i stap king oltaim oltaim, olsem na yu mas strong long autim tok bilong em.
Maski sapos ol man i redi long harim tok o ol i no redi, oltaim yu mas wok strong long autim tok bilong Krais.
Yu mas givim strongpela tok long ol bilong sutim bel bilong ol na bilong kirapim ol long tanim bel na bihainim pasin bilong God.
Na oltaim yu mas isi long ol na skulim ol gut long ol pasin God i laikim.
Bihain ol man bai i no laik harim moa ol stretpela tok.
Yau bilong ol bai i skrap long harim ol narakain narakain tok, na ol bai i kisim planti man bilong skulim ol long kain tok ol i save laik long harim.
Olsem na ol bai i givim baksait long tok tru na putim yau long ol kain kain stori nating.
Tasol yu yet yu mas tingting klia oltaim.
Yu mas karim ol hevi na pen.
Yu mas mekim wok bilong autim gutnius long ol manmeri.
Yu gat wok bilong helpim ol manmeri, na yu mas mekim tru dispela wok.
Yu save, klostu nau bai mi dai na blut bilong mi bai i kapsait olsem dispela wain ol i save givim long God olsem ofa.
Taim bilong mi long i go em i klostu pinis.
Mi bin ran strong long gutpela resis bilong laip.
Nau mi kamap pinis long mak, na mi bin holimpas bilip bilong mi long God.
Nau prais bilong man i winim resis em i redi na i wetim mi i stap.
Dispela prais em i olsem.
Bikpela bai i kolim mi stretpela man.
Bikpela i save bihainim pasin i stret tasol na skelim pasin bilong ol manmeri, na long De bilong bikpela kot bilong em, em bai i givim dispela prais long mi.
Na em bai i no givim long mi wanpela tasol.
Em bai i givim long olgeta man i laikim tumas long lukim em na i wetim em i kamap ples klia.
Yu mas trai hat long kam long mi kwiktaim.
Demas em i lusim mi pinis.
Em i laikim tumas ol pasin bilong dispela graun, na em i go long taun Tesalonaika.
Kresens i go long provins Galesia, na Taitus i go long distrik Dalmesia.
Luk wanpela tasol i stap wantaim mi.
Olsem na yu mas kisim Mak na bringim em i kam wantaim yu.
Em i gutpela man bilong helpim mi long wok.
Tikikus mi salim i go pinis long Efesus.
Taim yu laik i kam, orait yu mas kisim dispela longpela saket mi bin lusim i stap long taun Troas, long haus bilong Karpus.
Na kisim ol buk tu.
Na lukaut tru bai yu no lusim tingting long ol dispela buk ol i bin wokim long skin bilong abus.
Aleksander, em man bilong wokim ol samting long bras, em i bin mekim nogut tru long mi.
Bihain Bikpela bai i mekim save long em, bilong bekim dispela pasin em i bin mekim.
Yu tu yu mas lukaut long dispela man.
Em i bin birua tru long tok bilong mipela.
Namba wan taim mi bekim tok bilong kot i no gat wanpela man i sanap wantaim mi na helpim tok bilong mi.
Olgeta man i lusim mi.
Mi prea long God i no ken tingting long dispela rong bilong ol.
Tasol Bikpela yet i bin sambai long mi na givim strong long mi.
Olsem na mi autim gutnius inap tru, na olgeta lain haiden i harim.
Na God i bin kisim bek mi long maus bilong laion.
Olsem tasol Bikpela bai i kisim bek mi long olgeta pasin nogut ol i laik mekim long mi, na em bai i mekim mi i stap gut na bringim mi i go long kingdom bilong en i stap long heven.
Yumi mas litimapim nem bilong em oltaim oltaim.
Yu mas givim gude bilong mi long Prisila wantaim Akwila, na long ol famili bilong Onesiforus.
Erastus i stap yet long taun Korin.
Na Trofimus i gat sik na mi lusim em i stap long taun Miletus.
Yu mas trai hat long kam kwik.
Nogut yu wet, na taim bilong kol na strongpela win i kamap.
Yubulus na Pudens na Linus na Klodia na olgeta Kristen brata ol i salim gude long yu.
Bikpela i ken i stap wantaim spirit bilong yu.
Na marimari bilong en i ken i stap wantaim yupela olgeta.
Wanpela hetman bilong sios i bin raitim dispela pas i go long narapela hetman, nem bilong en Gaius.
Em i litimapim nem bilong Gaius, long wanem, em i save helpim ol arapela Kristen.
Na em i tokim Gaius long lukaut long wanpela man, nem bilong en Diotrefes.
Mi hetman bilong sios, mi raitim dispela pas long yu, Gaius, yu brata tru bilong mi.
Mi tok tru tumas, mi laikim yu tru.
Gutpela pren, mi prea long God, bai olgeta samting yu mekim i ken kamap gutpela, na bai yu yet i ken i stap gut tu.
Mi save pinis, long spirit yu stap gut tru.
Bipo sampela brata i kam lukim mi, na ol i tokim mi olsem yu save bihainim gut tok tru.
Mi harim dispela tok na mi amamas.
Mi save, oltaim yu save wokabaut long pasin bilong tok tru.
Taim mi harim tok long ol pikinini bilong mi i bihainim tok tru, orait mi save amamas tru, na dispela amamas i winim ol arapela kain amamas bilong mi.
Gutpela pren, yu save bihainim gut pasin bilong tok tru na yu mekim gutpela wok bilong helpim ol Kristen brata.
Na yu save mekim dispela pasin tu long ol man yu yet yu no save long ol.
Sampela bilong dispela ol brata i bin tokim ol manmeri bilong dispela sios long ol pasin yu bin mekim bilong givim bel bilong yu long ol.
Na taim ol i laik wokabaut moa long rot bilong ol, bai i gutpela tru sapos yu helpim ol gen long ol samting ol i mas kisim i go wantaim.
Yu ken helpim ol inap long laik bilong God yet.
Ol i tingting long mekim wok bilong Jisas na ol i go mekim dispela wok, na ol i no save kisim wanpela samting long ol haiden.
Yumi mas helpim ol dispela kain man.
Long dispela pasin yumi kamap wanwok wantaim ol long strongim wok bilong tok tru bilong God.
Mi raitim pinis sampela tok long ol manmeri bilong sios.
Tasol Diotrefes em i laik i stap namba wan bilong ol, na em i no save harim tok bilong mipela.
Olsem na sapos mi kam long yupela, mi bai tokaut long dispela pasin em i mekim.
Em i save toktok nabaut long mipela long ol kain kain tok nogut.
Na em i no mekim dispela tasol.
Em i no save kisim ol brata i go long haus bilong en.
Na taim ol arapela man i laik bringim ol i go long haus bilong ol, em i save pasim ol, na em i rausim ol long sios.
Gutpela pren, yu no ken bihainim pasin nogut.
Yu mas bihainim gutpela pasin.
Man i mekim gutpela pasin, em i man bilong God.
Tasol man i mekim pasin nogut, em i no bin lukim God.
Olgeta man i save tokaut long gutpela pasin bilong Demitrius.
Na tok tru bilong God tu i save tokaut long gutpela pasin bilong em.
Na mi tu mi tokaut long gutpela pasin bilong em, na yu save, tok bilong mi em i tru.
Inap mi raitim planti tok moa long yu, tasol mi no laik putim dispela tok long wanpela pas.
Bel bilong yu i ken i stap isi.
Ol pren i salim tok gude long yu, na yu mas givim gude bilong mi long olgeta pren.
Dispela buk, Wok bilong ol Aposel, i skruim tok i stap long Gutnius Luk i raitim.
Luk tasol i bin raitim dispela buk tu.
Buk Aposel i stori long sios bilong Jisas i kirap namel long ol Juda na bihain em i go bikpela na i go nabaut long ol arapela hap bilong graun.
Luk i laik soim tu olsem, wok bilong Krais na laip bilong ol manmeri i bihainim em, em inapim tru ol promis bipo God i bin mekim long ol manmeri bilong Israel.
Wanpela bikpela samting buk Aposel i tok long en, em wok bilong Holi Spirit, em Spirit bilong God.
Pastaim Holi Spirit i kam long ol disaipel bilong Jisas long de bilong Pentikos.
Na bihain Holi Spirit i stiaim tingting bilong ol na i givim strong long ol.
Long dispela buk yumi lukim tu planti longpela tok ol aposel i bin autim long taim ol i laik tokim ol arapela manmeri long gutnius bilong Jisas.
Na yumi lukim planti manmeri i bihainim dispela gutnius na sios i kamap strong.
Buk Aposel i gat ol stori bilong planti aposel, tasol i gat planti tok tru long ol samting Pita na Pol i bin mekim.
Pita em i wanpela bilong ol disaipel i bin raun wantaim Jisas.
Tasol pastaim Pol i no bin bihainim Jisas.
Em i bin wok strong long daunim ol manmeri bilong sios bilong Jisas.
Tasol Jisas i singautim Pol na mekim em i kamap nambawan man tru bilong mekim wok bilong em.
Long sampela hap bilong buk, taim Luk i laik stori long ol samting i bin kamap long Pol, em i tok long ol samting “mipela” i bin mekim.
Planti saveman i ting Luk yet i bin raun wantaim Pol long sampela taim, olsem na em i tok “mipela” long ol dispela hap.
Jisas i bin mekim na long olgeta skul em i bin givim long ol manmeri, long pastaim tru na i kam inap long dispela de God i kisim em i go antap.
Em i bin kamap long ol aposel em i bin makim, na long strong bilong Holi Spirit em i tokim ol long ol kain kain wok ol i mas mekim.
Na bihain God i kisim em i go antap.
Pastaim em i bin karim pen na i dai, na bihain em i kisim laip gen na i kamap long ol aposel.
Na em i mekim planti samting, bilong ol i ken save tru, em i stap laip.
Inap long 40 de ol i lukim em, na em i tokim ol long kingdom bilong God.
Taim em i stap yet wantaim ol, em i tokim ol olsem, “Yupela i no ken lusim Jerusalem.
Yupela i mas wetim dispela samting Papa i tok em i laik givim long yupela, na bipo mi tokim yupela long en.
Jon i bin baptaisim ol manmeri long wara.
Tasol i no planti de nau na bai yupela i kisim baptais long Holi Spirit.”
Long dispela taim ol aposel i bung wantaim, na ol i askim em, “Bikpela, ating nau long dispela taim bai yu mekim kantri Israel i kamap strong gen na i gat king i bosim em, o nogat?”
Na em i bekim tok bilong ol olsem, “Em i no samting bilong yupela bai yupela i save long ol taim na ol de Papa i makim.
Em yet i bosim dispela ol samting.
Tasol bihain Holi Spirit bai i kam i stap long yupela, na yupela bai i kisim strong.
Na yupela bai i autim tok bilong mi long Jerusalem, na long olgeta hap bilong Judia, na long distrik Samaria, na i go inap long olgeta hap bilong graun.”
19-20 na Luk 24.
Jisas i mekim dispela tok pinis, na taim ol i lukluk i stap, em i go antap.
Na wanpela klaut i haitim em, na ol i no lukim em moa.
Em i go pinis, na ol i lukluk yet long skai, na wantu tupela man i sanap wantaim ol.
Tupela i gat waitpela klos.
Tupela i tok olsem, “Yupela man bilong Galili, bilong wanem yupela i sanap nating na lukluk i go long skai?
Dispela Jisas, nau God i kisim em na em i lusim yupela na i go antap long heven, em bai i kam bek gen long wankain pasin olsem nau yupela i lukim em i go long heven.”
Orait ol aposel i lusim dispela maunten ol i kolim Oliv, na ol i go bek long Jerusalem.
Dispela maunten Oliv em i stap klostu tasol long Jerusalem, inap olsem wan kilomita.
Ol i go insait long taun, na ol i go long dispela rum antap ol i save stap long en.
Nem bilong ol i olsem, Pita na Jon na Jems na Andru na Filip na Tomas na Bartolomyu na Matyu, na Jems, em pikinini bilong Alfius, na Saimon, em wanpela man bilong lain Selot, na Judas, em pikinini bilong Jems.
Olgeta dispela man i stap wanbel na ol i save bung na beten.
Na ol meri, na Maria, em mama bilong Jisas, na ol brata bilong Jisas, ol tu i save kam na beten wantaim ol.
Long dispela taim namba bilong ol manmeri i bilip long Jisas em inap olsem 120 olgeta.
Na Pita i sanap namel long ol na em i autim tok olsem, “Ol brata, bipo Holi Spirit i mekim Devit i autim wanpela tok, na dispela tok i stap long buk bilong God.
Em i tok long Judas, em dispela man i bin soim rot long ol man i holimpas Jisas.
Na nau dispela i kamap pinis olsem Devit i bin tok.
Bipo Judas i stap long lain bilong mipela, na em i kisim wankain wok olsem mipela.”
Dispela man Judas i kisim mani olsem pe bilong dispela pasin nogut em i bin mekim, na em i baim wanpela hap graun.
Na bihain em i pundaun long dispela graun na bel bilong en i bruk, na olgeta bel bilong en i kapsait long graun.
Bihain olgeta man i stap long Jerusalem ol i save long dispela.
Na long tok ples bilong ol, ol i kolim dispela graun Akeldama.
Nem “Akeldama” em i wankain olsem dispela tok, “Graun I Gat Blut.”
Orait Pita i tok moa olsem, “Dispela tok bilong Devit ol i raitim long Buk Song em i olsem, ‘Ples em i bin i stap long en, em i ken i stap nating, na yu no ken larim wanpela man i stap long en.’
Na long narapela hap bilong dispela buk i gat tok olsem, ‘Narapela man i ken kisim wok bilong en.’
“Olsem na nau yumi mas makim wanpela man namel long ol man i bin wokabaut wantaim yumi long olgeta taim Bikpela Jisas i bin i go i kam wantaim yumi, stat long taim Jon i wok long baptaisim ol manmeri, na Jisas i kirapim wok bilong en na i kam inap long dispela de God i kisim Jisas na em i lusim yumi na i go antap.
Yumi mas makim wanpela man i bin lukim dispela olgeta samting, na em i mas kisim wok wantaim mipela bilong autim tok long Jisas i kirap bek.”
Pita i tok olsem, orait ol i makim tupela man.
Narapela em Josep, ol i kolim Barsabas, na em i gat narapela nem tu, em Jastus.
Na narapela man em Matias.
Na ol i beten olsem, “Bikpela, yu save long bel bilong olgeta man.
Yu ken soim mipela, yu bin makim wanem man long dispela tupela long kamap aposel na kisim ples bilong Judas.
Judas i lusim dispela wok pinis na em i go long dispela ples em i mas i stap long en.”
Orait na ol i tromoi ston bilong makim husat i mas kisim dispela wok, na ston bilong Matias i kamap.
Olsem na ol i putim em wantaim ol 11-pela aposel.
Jisas ol i bung wantaim long wanpela haus.
Na wantu wanpela nois i kam long heven, em i olsem krai bilong strongpela win, na i pulapim tru dispela haus ol i sindaun i stap long en.
Na ol i lukim samting olsem paia i kamap, na i luk olsem planti tang bilong man.
Na ol dispela tang i go nabaut na i stap long olgeta bilong ol.
Na Holi Spirit i pulap long olgeta dispela manmeri, na ol i stat long mekim tok long ol kain kain tok ples.
Holi Spirit i mekim na ol inap mekim ol dispela toktok.
Juda i kam i stap long Jerusalem, ol i man bilong lotu long God, na ol i kam long olgeta kantri bilong graun.
Taim dispela nois i kamap, planti manmeri i harim na ol i kam bung.
Na ol i putim yau long ol toktok ol manmeri i bilip long Jisas i mekim, na ol i kirap nogut, long wanem, ol wan wan man na meri i harim ol i toktok long tok ples bilong em stret.
Ol dispela Juda i kirap nogut na ol i tok, “Ating dispela olgeta manmeri ol i lain bilong Galili tasol.
Olsem wanem na yumi olgeta wan wan yumi harim ol i toktok long tok ples bilong yumi stret.
Yumi ol lain bilong kantri Partia na Midia na Elam, na yumi ol man i stap long distrik Mesopotemia na long distrik Judia na long provins Kapadosia na long provins Pontus na Esia na long distrik Frigia na Pamfilia na long kantri Isip na long ol hap bilong distrik Libia i stap klostu long taun Sairini, na yumi ol man bilong kantri Rom i kam i stap hia.
Yumi Juda wantaim ol arapela man i bihainim lotu bilong yumi, na yumi ol lain bilong ailan Krit na distrik Arebia, yumi olgeta i harim ol i autim tok bilong ol strongpela wok bilong God long ol tok ples bilong yumi.”
Na olgeta i kirap nogut, na ol i tingting planti.
Na ol i toktok namel long ol yet olsem, “Dispela samting nau i kamap, em wanem kain samting tru?”
Tasol sampela i tok bilas olsem, “Ol i dringim planti nupela wain na ol i spak.”
Orait Pita i sanap wantaim ol 11-pela arapela aposel na em i singaut strong na i tokaut long ol manmeri olsem, “Yupela Juda na yupela olgeta man i kam i stap long Jerusalem, yupela putim yau long tok bilong mi, na yupela i ken save long as bilong dispela samting yupela i lukim nau.
Yupela i ting dispela ol man i spak, a?
Nau em i 9 klok tasol long moning.
Dispela samting nau i kamap, em samting bipo profet Joel i bin tok long en.
Em i bin tok olsem, ‘God i tok, “Klostu long las de bai mi kapsaitim Spirit bilong mi long olgeta manmeri.
Na ol pikinini man na pikinini meri bilong yupela bai i autim tok bilong mi olsem ol profet.
Na ol yangpela man bilong yupela bai i lukim ol samting olsem driman, na ol lapun man bai i driman.
Na long dispela taim bai mi kapsaitim Spirit bilong mi long ol wokboi na ol wokmeri bilong mi, na bai ol i autim tok bilong mi olsem ol profet.
Bai mi mekim ol narakain samting i kamap antap long skai, na bai mi wokim ol mirakel long graun daunbilo olsem ol mak bilong dispela De.
Blut na paia na bikpela smok bai i kamap.
Na bai san i kamap tudak, na mun bai i kamap retpela olsem blut.
Na bihain bai De bilong Bikpela i kamap, em de Bikpela bai i soim bikpela strong na lait bilong en.
Na long dispela taim olgeta manmeri i singaut long Bikpela long helpim ol, em bai i kisim bek ol na bai ol i stap gut.”
Em ol tok profet Joel i bin autim.
“Yupela man bilong Israel, putim yau long tok bilong mi.
Mi laik tokim yupela long Jisas bilong Nasaret.
Yupela yet i save long ol strongpela wok na ol kain kain mirakel God i bin wokim namel long yupela long han bilong dispela man.
God i bin mekim olsem bai yupela i ken save, em yet i bin salim dispela man i kam.
Na God i bin putim dispela man long han bilong yupela, olsem bipo yet em i bin tingim na i pasim tok pinis long mekim.
Na long han bilong ol man nogut yupela i nilim em long diwai kros na kilim em i dai.
Tasol God i kirapim bek dispela man na i no larim em i stap long ol pen nogut bilong dai, long wanem, dai i no inap holimpas dispela man.
God i laik mekim long mi.
Em ol tok Devit i bin autim.
“Ol brata, mi laik tokaut stret long yupela long tumbuna bilong yumi, Devit.
Em i dai pinis, na ol i planim em.
Na matmat bilong en i stap namel long yumi inap long nau.
Tasol Devit em i profet, na em i save, God i bin tok tru antap olsem, ‘Bihain bai mi mekim wanpela bilong ol lain pikinini bilong yu i kamap king olsem yu.’
Olsem na taim Devit i autim ol dispela tok long God bai i no larim em i stap long ples bilong ol man i dai pinis, na God bai i no larim em i sting long matmat, em i no tok long em yet.
Orait dispela man Jisas, God i kirapim em pinis long matmat.
Mipela olgeta i lukim em bihain long em i kirap bek, na mipela i save tokaut long ol samting mipela i lukim.
Na Jisas i go antap pinis na i stap long han sut bilong God.
Em i kisim Holi Spirit pinis long han bilong Papa, olsem bipo Papa i bin tok long givim em.
Na nau em i kapsaitim pinis, olsem yupela i lukim na i harim.
Devit i no bin i go long heven olsem Jisas i bin go antap.
“Olsem na yupela olgeta lain Israel, yupela i mas save gut olsem, dispela Jisas yupela i nilim em long diwai kros, God i makim em i stap Bikpela, na man bilong kisim bek ol manmeri bilong en.”
Ol manmeri i harim tok bilong Pita, na dispela tok i sutim tru bel bilong ol.
Na ol i askim Pita wantaim ol arapela aposel olsem, “Ol brata, bai mipela i mekim wanem nau?”
Na Pita i tokim ol olsem, “Yupela olgeta wan wan i mas tanim bel na kisim baptais long nem bilong Jisas Krais, na God bai i lusim ol sin bilong yupela.
Yupela i mekim olsem, na bai God i givim Holi Spirit long yupela.
Bipo God i promis long givim Holi Spirit long yupela, na long ol pikinini bilong yupela, na long olgeta manmeri i stap longwe.
God, Bikpela bilong yumi, em i bin promis long givim Holi Spirit long olgeta manmeri em i singautim.”
Na Pita i autim planti arapela tok tu long ol, na em i tok strong long ol olsem, “Lukaut.
Yupela i mas was gut, nogut yupela i bagarap wantaim ol dispela lain man bilong mekim ol kain kain pasin nogut.”
Tok bilong Pita i sutim bel bilong planti manmeri, na ol i kisim baptais.
000 manmeri i kam insait long lain bilong ol manmeri i bilip long Jisas.
Na God i wokim planti mirakel long han bilong ol aposel, na olgeta manmeri i lukim, ol i kirap nogut na i pret.
Olgeta man i bilip long Jisas, ol i stap wanbel tru.
Na ol i lukim olgeta samting bilong ol olsem samting bilong olgeta manmeri i bilip long Jisas.
Ol i save larim ol man i baim ol hap graun na ol samting bilong ol, na ol i kisim mani long dispela, na ol i tilim dispela mani long olgeta man i sot long kaikai samting.
Long olgeta de ol i save bung wantaim long tempel.
Na ol i save kaikai wantaim long narapela narapela haus bilong ol.
Bel bilong ol i gutpela, na ol i save amamas na kaikai wantaim.
Oltaim ol i save litimapim nem bilong God, na olgeta manmeri i belgut long ol.
Long olgeta de Bikpela i wok long kisim bek sampela manmeri, na long dispela pasin em i mekim namba bilong ol manmeri i bilip long Jisas i kamap planti moa.
Wanpela taim Pita wantaim Jon i go long tempel long 3 klok long apinun, long taim bilong mekim prea.
Na tupela i lukim sampela man i bringim wanpela man i gat lek nogut i kam.
Olgeta de ol i save karim em i kam na putim em klostu long dispela dua bilong tempel ol i kolim Naispela Dua.
Na em i save singaut long mani samting long ol manmeri i go insait long tempel.
Ol lek bilong dispela man i kamap nogut pinis long taim em i stap long bel bilong mama.
Dispela man i lukim Pita wantaim Jon i laik i go insait long tempel, na em i askim tupela long givim samting long em.
Pita na Jon i lukluk strong long em, na Pita i tok, “Yu lukluk long mitupela.”
Na dispela man i lukluk strong long tupela, long wanem, em i ting bai em i kisim samting long tupela.
Tasol Pita i tok olsem, “Mi no gat mani.
Tasol samting mi gat, em mi laik givim yu.
Long nem bilong Jisas Krais bilong Nasaret mi tokim yu, yu kirap na wokabaut.”
Na Pita i holim han sut bilong em na i helpim em long sanap.
Orait wantu lek wantaim skru bilong en i kamap strong.
Na em i kalap na i sanap na i wokabaut.
Na em i go insait long tempel wantaim tupela, na i wokabaut na i kalap kalap na i litimapim nem bilong God.
Olgeta manmeri i lukim em i wokabaut na litimapim nem bilong God, na ol i save, em dispela man tasol oltaim em i save sindaun long dua bilong tempel ol i kolim Naispela Dua, na i save singaut long mani samting.
Ol i lukim em i kamap orait pinis, na ol i kirap nogut, na tingting bilong ol i pas.
Ol manmeri i harim tok long dispela samting i kamap, na ol i kirap nogut tru na ol i ran i kam bilong lukim dispela man.
Na ol i lukim em i holimpas Pita wantaim Jon na i sanap i stap long dispela veranda bilong tempel ol i kolim Veranda bilong Solomon.
Pita i lukim dispela, na em i tokim ol manmeri olsem, “Yupela man bilong Israel, bilong wanem yupela i kirap nogut long dispela samting i bin kamap?
Bilong wanem yupela i lukluk strong long mitupela?
Ating yupela i ting, mitupela yet i gat bikpela strong o mitupela i stap gut tru long ai bilong God na mitupela i mekim dispela man i wokabaut, a?
God bilong Abraham na bilong Aisak na bilong Jekop, em God bilong ol tumbuna bilong yumi, em i bin givim biknem tru bilong wokman bilong en Jisas.
Em dispela man tasol yupela i bin putim long han bilong ol birua.
Na taim Pailat i laik lusim em i go, yupela i bin givim baksait long Jisas na tok olsem Pailat i no ken larim em i go fri.
Dispela man i save aninit tru long God.
Em i holi na i save mekim stretpela pasin olgeta, tasol yupela i bin givim baksait long em na yupela i bin singaut long Pailat i mas lusim narapela man i go long yupela, em man bilong kilim man i dai.
Namba wan man bilong bringim yumi long rot bilong laip, em yupela i bin kilim i dai.
Tasol God i kirapim em long matmat, na mitupela yet i lukim dispela na mitupela i tokaut long en.
Mitupela i bilip long Jisas, na long nem bilong Jisas tasol dispela man yupela i save long en, em i kamap strong.
Jisas yet i kirapim bilip bilong mitupela, na dispela bilip tasol i bin mekim dispela man i kamap orait olgeta, olsem nau yupela i lukim.
“Tru, ol brata, mi save, yupela wantaim ol hetman bilong yupela, yupela i no save gut na yupela i bin mekim dispela pasin long Jisas.
Tasol bipo God i bin autim tok long maus bilong olgeta profet, long dispela man em bai i makim bilong kisim bek ol manmeri bilong en, em i mas karim pen.
Na nau long dispela pasin yupela i bin mekim, God i inapim pinis dispela tok bilong en.
“Olsem na yupela i mas senisim tingting nogut bilong yupela, na tanim bel, na bai God i rausim ol sin bilong yupela.
Sapos yupela i mekim olsem, orait Bikpela bai i givim nupela strong long yupela.
Na em bai i salim dispela man em i makim bilong kisim bek ol manmeri bilong en, na em bai i kam long yupela.
Dispela man God i makim bilong helpim yupela, em Jisas tasol.
Nau em i mas i stap long heven na wetim dispela taim God i makim bilong mekim olgeta samting i kamap nupela gen, olsem bipo yet em i bin tok long maus bilong ol profet em i bin makim bilong mekim wok bilong em yet.
“Bipo Moses i bin tok olsem, ‘God, Bikpela bilong yupela, em bai i makim wanpela brata bilong yupela, na mekim em i kamap profet olsem mi yet.
Na yupela i mas bihainim olgeta tok em bai i mekim long yupela.
Na olgeta man i no laik harim tok bilong dispela profet, God bai i kilim ol i dai.
Ol bai i no ken i stap moa insait long lain manmeri bilong Israel.’
Olgeta profet bipo i bin autim tok bilong God, stat long profet Samuel wantaim ol profet i kamap bihain long em, olgeta i bin tok long dispela taim nau i kamap pinis.
“Yupela i lain pikinini bilong ol profet, na yupela i man bilong kisim ol samting God i bin promis long givim taim em i mekim dispela kontrak wantaim ol tumbuna bilong yupela.
Em i bin tokim Abraham olsem, ‘Long tumbuna pikinini bilong yu mi bai mekim gut long olgeta lain manmeri bilong graun.’
Orait God i kirapim dispela wokman bilong en, na i salim em i kam long yupela pastaim, bilong mekim gut long yupela na helpim yupela olgeta wan wan long lusim ol pasin nogut bilong yupela.”
Ol i save, tupela i autim tok long ol manmeri olsem, Jisas i kirap pinis long matmat, na olgeta man i dai pinis, ol tu bai i kirap.
Olsem na ol i gat bikpela kros long tupela na ol i holimpas tupela na ol i laik kotim tupela.
Tasol klostu san i laik i go daun, olsem na ol i kalabusim tupela inap long tumora.
Tasol planti manmeri i harim tok pinis na ol i bilip long Jisas.
Long de bihain ol bikman bilong ol Juda, wantaim ol hetman na ol saveman bilong lo, ol i bung long Jerusalem.
Hetpris Anas na Kaiafas na Jon na Aleksander na olgeta man bilong lain bilong hetpris ol i bung wantaim ol.
Ol i sanapim Pita na Jon long ai bilong ol, na ol i askim tupela olsem, “Yupela i kisim wanem kain strong na yupela i mekim dispela samting?
Yupela i mekim long nem bilong husat?”
Orait Holi Spirit i pulap long Pita, na em i tokim ol olsem, “Yupela bikman bilong Israel, na yupela hetman, ating nau yupela i laik askim mitupela long mitupela i bin helpim wanpela man lek nogut.
Na ating yupela i laik save, dispela man i kamap gutpela olsem wanem.
Sapos olsem, orait yupela olgeta i mas save, na olgeta lain Israel tu ol i mas save, long nem bilong Jisas Krais bilong Nasaret, dispela man lek nogut i bin kamap orait na nau em i sanap long ai bilong yupela.
God i kirapim em bek long matmat.
Jisas em i ‘dispela ston yupela ol kamda i bin ting em i nogut na yupela i bin rausim.
Tasol nau em i kamap nambawan ston bilong strongim banis bilong haus.’
Long nem bilong Jisas wanpela tasol yumi olgeta manmeri bilong graun inap i stap gut.
Em wanpela tasol God i bin makim bilong kisim bek yumi.”
Ol bikman i save, Pita wantaim Jon i no bin skul.
Tupela i man nating tasol.
Tasol ol i lukim tupela i tokaut strong na i no pret, olsem na ol i tingting planti.
Na ol i save, bipo tupela i stap wantaim Jisas.
Na ol i lukim dispela man, bodi bilong en i orait pinis, em i sanap wantaim tupela.
Olsem na ol i no gat wanpela tok bilong bekim long tupela.
Orait ol bikman i tokim ol long lusim haus kaunsil na i go ausait.
Ol i go pinis, na ol man i paitim toktok olsem, “Bai yumi mekim wanem long dispela tupela man?
Tupela i wokim wanpela mirakel, na olgeta manmeri long Jerusalem i save pinis long en.
Yumi no inap haitim.
Tasol nogut dispela tok i go nabaut moa yet long ol manmeri.
Olsem na yumi mas tok strong long tupela, na tupela i no ken autim tok moa long dispela nem long ol arapela man.”
Orait ol i singautim tupela na ol i tambuim tupela long tupela i no ken mekim wanpela tok moa long nem bilong Jisas, na tupela i no ken skulim ol manmeri long dispela nem.
Tasol Pita wantaim Jon i bekim tok bilong ol olsem, “Yupela i ting wanem pasin i stret long ai bilong God?
Mitupela i mas bihainim tok bilong God o mitupela i mas bihainim tok bilong yupela?
Yupela yet i ken skelim.
Tasol mitupela i no inap pasim maus.
Mitupela i mas autim tok long olgeta samting mitupela i bin lukim na harim.”
Orait ol kaunsil i givim sampela strongpela tok moa long tupela, na ol i lusim tupela i go, long wanem, ol i pret long ol manmeri.
Olgeta manmeri i ting long dispela samting God i bin mekim na ol i wok long litimapim nem bilong en.
Olsem na ol bikman i no gat rot bilong mekim save long tupela.
Dispela man, tupela i wokim mirakel na mekim em i kamap orait, em i winim 40 krismas pinis.
Ol kaunsil i lusim Pita na Jon pinis, orait tupela i go bek long ol wanlain bilong tupela, na tupela i tokim ol long olgeta tok bilong ol bikpris wantaim ol hetman.
Ol i harim pinis, orait olgeta i wanbel na i beten wantaim long God olsem, “Bikpela, yu bin wokim skai na graun na solwara na olgeta samting i stap long en.
Bipo Holi Spirit bilong yu i bin givim wanpela tok long tumbuna bilong mipela, em wokman bilong yu, Devit.
“Tru tumas, Herot na Pontius Pailat wantaim ol man bilong ol arapela lain na ol Israel, ol i bin bung wantaim long dispela taun bilong daunim Jisas, dispela wokman bilong yu yet, bipo yu makim em long mekim wok bilong yu.
Taim ol i mekim dispela samting, ol i bin bihainim tingting na laik bilong yu tasol.
Long strong bilong yu, bipo yet yu bin pasim tok long ol dispela samting i mas kamap.
Orait Bikpela, yu mas tingting nau long olgeta tok ol i mekim bilong pretim mipela, na yu mas helpim mipela ol wokboi bilong yu.
Olsem na bai mipela i ken strong tru long autim tok bilong yu, na mipela i no ken pret.
Na yu ken putim han bilong yu long ol sikman na mekim ol i orait gen, na yu ken wokim ol kain kain mirakel long nem bilong Jisas, em wokman bilong yu yet.”
Ol i beten pinis, na dispela haus ol i bung long en em i guria.
Na Holi Spirit i pulap long ol, na ol i autim tok bilong God.
Ol i tokaut strong na ol i no pret.
Olgeta manmeri i bilip long Jisas, ol i wanbel na ol i gat wanpela tingting tasol.
“Dispela samting em i bilong mi stret.”
Olgeta samting bilong ol i bilong olgeta wantaim.
Ol aposel ol i wok long autim tok long Bikpela Jisas i kirap bek, na tok bilong ol i gat bikpela strong.
Na God i gat bikpela laik long helpim ol dispela manmeri, na em i mekim gut tru long ol.
Olgeta man i gat graun o haus, ol i save salim long ol arapela man na ol i kisim mani long dispela.
Na ol i save bringim dispela mani i kam, na givim long ol aposel.
Na ol aposel i save tilim long ol manmeri i sot long ol samting.
Ol aposel i bin givim narapela nem Barnabas long em.
Nem Barnabas em i wankain olsem dispela tok, “Man bilong strongim bel.”
Barnabas em i wanpela Livai, na em i man bilong ailan Saiprus.
Em i salim wanpela hap graun bilong en long narapela man.
Na mani em i kisim, em i bringim i kam na givim long ol aposel.
Wanpela man i stap, nem bilong en Ananaias, na meri bilong em, nem bilong en Safaira.
Ananaias i salim wanpela hap graun bilong en long wanpela man.
Na hap bilong mani em i kisim, Ananaias i putim i stap bilong em yet.
Meri bilong en tu i save long dispela.
Na Ananaias i giaman olsem em i kisim olgeta mani i kam na i givim long ol aposel.
Na Pita i tok olsem, “Ananaias, olsem wanem na yu larim Satan i pulap long bel bilong yu, na yu laik giamanim Holi Spirit, na yu haitim hap mani yu bin kisim long dispela hap graun bilong yu?
Yu bin salim dispela graun long laik bilong yu tasol.
Na mani yu kisim long en, em samting bilong yu tu, na yu ken mekim wanem samting yu laik mekim long en.
Olsem wanem na yu kisim dispela tingting nogut?
Yu no ken ting yu laik giamanim ol man tasol.
Yu laik giamanim God yet.”
Ananaias i harim dispela tok na em i pundaun na wantu em i dai.
Na ol man i harim tok long samting i bin kamap long Ananaias, ol i pret nogut tru.
Na ol yangpela man i kam na ol i pasim bodi bilong en long laplap, na ol i karim i go na planim.
Tripela aua i go pinis, na meri bilong Ananaias i kam insait.
Em i no save long dispela samting i bin kamap long man bilong en.
Na Pita i tokim em olsem, “Yu tokim mi, ating em tasol mani yutupela i bin kisim long graun bilong yutupela, a?”
Na meri i tok, “Em i stret.
Na Pita i tokim em olsem, “Watpo yutupela i pasim tok long traim Spirit bilong Bikpela?
Ol man i planim man bilong yu, ol i wokabaut i kam insait long dua.
Na ol bai i karim yu tu i go.”
Orait wantu dispela meri i pundaun klostu long lek bilong Pita na em i dai.
Na ol yangpela man i kam insait, na ol i lukim dispela meri i dai pinis.
Na ol i karim em i go, na ol i planim em klostu long man bilong en.
Na olgeta manmeri bilong sios na ol arapela manmeri i harim tok long dispela samting i bin kamap, ol i pret moa yet.
Ol aposel i wokim ol kain kain mirakel namel long ol manmeri.
Na olgeta manmeri i bilip long Bikpela, ol i wanbel na ol i save go insait long banis bilong tempel, na bung long veranda bilong Solomon.
Ol manmeri i no i stap insait long lain bilong ol, ol i save litimapim nem bilong ol.
Tasol ol dispela manmeri i pret, olsem na ol i no save kam bung wantaim ol.
Na planti manmeri moa yet i bilip long Bikpela, na ol i kam insait long lain bilong en.
Ol manmeri i save long ol mirakel ol aposel i wokim.
Olsem na ol i save karim ol sikman i kam ausait na slipim ol long ol mat na long ol bet arere long ol rot Pita i save wokabaut i kam long en, long wanem, ol i laik bai san i ken sutim tewel bilong Pita i go long ol dispela sikman.
Ol manmeri bilong ol taun klostu long Jerusalem, ol tu i kam lukim ol aposel.
Ol i bringim ol sikman i kam, wantaim ol man i gat ol spirit nogut i bagarapim ol.
Na dispela olgeta manmeri ol i kamap orait gen.
Hetpris wantaim ol poroman bilong en, em ol man bilong lain Sadyusi, ol i lukim ol dispela samting ol aposel i mekim na ol i bel nogut tru.
Ol i kirap na holimpas ol aposel na putim ol long kalabus wantaim ol man nogut.
Tasol long nait wanpela ensel bilong Bikpela i opim dua bilong haus kalabus na i bringim ol i kam ausait, na i tokim ol olsem, “Yupela go sanap insait long banis bilong tempel na autim tok long ol manmeri long olgeta pasin bilong dispela nupela laip.”
Ol aposel i harim dispela tok, orait ol i go long tempel long moningtaim tru, na ol i wok long autim tok long ol manmeri.
Na hetpris wantaim ol poroman bilong en i singautim ol kaunsil na olgeta hetman bilong Israel, na ol i kam bung.
Na ol i salim tok i go long haus kalabus, long ol i mas bringim ol aposel i kam.
Orait ol plisman i go long haus kalabus, tasol ol i no lukim ol aposel i stap.
Na ol i go bek na ol i tokim ol bikman olsem, “Mipela i lukim ol dua bilong haus kalabus, ol i lokim strong na ol gat i sanap was i stap long olgeta dua.
Tasol taim mipela i opim dua, mipela i no lukim wanpela man i stap insait.”
Kepten bilong ol man i save was long tempel wantaim ol bikpris i harim dispela tok, na ol i tingting planti, na ol i tok, “Ol dispela man i lus olsem wanem?”
Na wanpela man i kamap na i tokim ol olsem, “Harim.
Ol dispela man yupela i putim long haus kalabus, nau ol i sanap insait long banis bilong tempel na ol i autim tok long ol manmeri i stap.”
Olsem na kepten wantaim ol plisman i go bringim ol aposel i kam.
Tasol ol i no mekim wanpela samting long ol.
Ol i pret, nogut ol manmeri i tromoi ston long ol.
Ol plisman i bringim ol aposel i kam na sanapim ol long ai bilong ol kaunsil.
Na hetpris i tokim ol olsem, “Mipela i bin tambuim yupela tru long yupela i no ken autim tok long ol manmeri long nem bilong dispela man.
Tasol yupela i wok yet long autim tok, na ol manmeri long olgeta hap bilong Jerusalem i harim pinis tok bilong yupela.
Na yupela i laik sutim tok long mipela i bin kilim dispela man i dai.”
Tasol Pita wantaim ol arapela aposel i bekim tok olsem, “Mipela i mas bihainim tok bilong God tasol.
Mipela i no ken bihainim tok bilong ol man.
Yupela i bin nilim Jisas long wanpela diwai na kilim em i dai, tasol God bilong ol tumbuna bilong yumi em i kirapim em bek.
God i kisim em i go antap na i putim em i stap long han sut bilong em.
Na em i stap man bilong soim rot long yumi na kisim bek yumi, na em bai i helpim yumi Israel long tanim bel, na em bai i lusim sin bilong yumi.
Mipela i lukim dispela ol samting God i bin mekim, na mipela i save autim tok long en.
Na Holi Spirit tu i autim tok long ol dispela samting.
God i bin givim Holi Spirit long ol manmeri i bihainim tok bilong em.”
Ol kaunsil i harim dispela tok bilong Pita, na ol i belhat nogut tru, na ol i laik kilim ol aposel i dai.
Tasol wanpela kaunsil em i sanap.
Em i wanpela Farisi, na nem bilong en Gamaliel.
Em i tisa bilong lo, na olgeta manmeri i save litimapim nem bilong em.
Em i tokim ol man long kisim ol aposel i go i stap ausait long sotpela taim liklik.
Ol i go ausait pinis, orait Gamaliel i tokim ol arapela kaunsil olsem, “Yupela man bilong Israel, sapos yupela i laik mekim wanpela samting long ol dispela man, mobeta yupela i tingting gut pastaim.
Yupela i save, i no longtaim i go pinis na Teudas i bin kirap na i tok, ‘Mi bikman, mi gat namba.’
Na klostu inap 400 man i bin bihainim em.
Tasol gavman i kilim em i dai, na ol man i bilip long em ol i ranawe nabaut, na wok bilong ol i lus nating.
Na bihain, long taim gavman i kisim nem bilong ol manmeri, Judas bilong Galili em i kirap na i pulim tingting bilong sampela manmeri.
Na ol i bihainim em na kirapim pait bilong rausim gavman.
Tasol ol i kilim em i dai, na olgeta man i bilip long em ol i ranawe na ol i go nabaut.
Olsem na nau mi tokim yupela, yupela i no ken mekim wanpela samting long ol dispela man.
Yupela i mas larim ol i stap.
Sapos dispela wok ol i mekim em i kirap long tingting bilong ol man tasol, orait em bai i bagarap.
Tasol sapos God yet i kirapim dispela wok, orait yupela bai i no inap pasim ol.
Nogut yupela i pait long God!”
Orait ol kaunsil i bihainim tok bilong Gamaliel.
Ol i singautim ol aposel i kam, na ol i tokim ol man long wipim ol.
Na ol i tambuim ol long ol i no ken autim tok moa long nem bilong Jisas.
Na ol i lusim ol i go.
Olsem na ol aposel i lusim kaunsil na i go ausait.
Na ol i amamas long God i ting ol inap long kisim sem long nem bilong Jisas.
Na long olgeta de, ol i save go long tempel na long ol haus bilong ol manmeri, na ol i wok long skulim ol manmeri.
Ol i no lusim wok bilong autim gutnius.
Ol i tokaut klia olsem, Jisas em i dispela man God i bin promis long salim i kam bilong kisim bek ol manmeri bilong en.
Long dispela taim namba bilong ol disaipel i kamap planti moa.
Na ol disaipel i save tok Grik, ol i gat kros long ol disaipel i save tok Aram.
Ol i tok olsem, “Long olgeta de yupela i save helpim ol manmeri i sot long kaikai samting, tasol yupela i no save helpim ol meri bilong mipela, man bilong ol i dai pinis.”
Olsem na ol 12-pela aposel i singautim olgeta disaipel i kam, na ol i tokim ol olsem, “Sapos mipela i lusim wok bilong autim tok bilong God na mipela i wok long tilim kaikai, em i no stret.
Olsem na ol brata, yupela i mas painim 7-pela man namel long yupela, ol i gat gutpela nem namel long ol manmeri, na Holi Spirit i pulap long ol, na ol i gat gutpela save.
Na yumi ken putim ol dispela man bilong lukautim dispela wok.
Tasol mipela yet i ken wok oltaim long beten na long helpim ol manmeri long tok bilong God.”
Olgeta manmeri ol i laikim dispela tok bilong ol aposel.
Na ol i makim Stiven, em man i gat strongpela bilip, na Holi Spirit i pulap long em.
Na ol i makim Filip na Prokorus na Nikanor na Timon na Parmenas na Nikolas.
Nikolas em i man bilong Antiok, na em i no wanpela Juda, tasol em i bihainim lotu bilong ol.
Ol i sanapim ol dispela man long ai bilong ol aposel, na ol aposel i beten na i putim han antap long ol bilong makim ol bilong mekim dispela wok.
Na tok bilong God i go nabaut long olgeta hap.
Na planti manmeri moa i kamap disaipel long Jerusalem.
Na planti pris tu ol i bihainim tok bilong God na ol i bilip.
God i helpim tru Stiven na i givim strong long em, olsem na Stiven i save wokim ol kain kain bikpela mirakel namel long ol manmeri.
Tasol sampela man i kirap na ol i pait long toktok wantaim Stiven.
Ol i man bilong wanpela haus lotu bilong ol Juda, ol i kolim haus lotu bilong ol friman.
Ol i man bilong taun Sairini na taun Aleksandria na bilong tupela provins Silisia na Esia.
Na Holi Spirit i givim gutpela save tru long Stiven, olsem na ol dispela man i no inap winim tok bilong em.
Olsem na ol i hait na grisim sampela man long tok giaman olsem, “Mipela i bin harim Stiven i mekim tok nogut long Moses na long God.”
Na long dispela pasin ol i kirapim bel bilong ol manmeri na bilong ol hetman na ol saveman bilong lo.
Na ol i go long Stiven na holimpas em, na ol i bringim em i go long kaunsil.
Na ol i sanapim sampela man bilong sutim tok giaman long em.
Ol dispela man i tok olsem, “Oltaim oltaim dispela man i save mekim tok nogut long haus bilong God na long lo bilong em.
Mipela i bin harim em i tok olsem, ‘Dispela man Jisas bilong Nasaret bai i bagarapim dispela haus na senisim ol pasin bipo Moses i bin givim yumi.’
Na olgeta man i sindaun long kaunsil, ol i lukluk strong long Stiven, na ol i lukim pes bilong en i lait olsem pes bilong wanpela ensel.
Orait hetpris i askim Stiven olsem, “Dispela tok ol man i sutim long yu, em i tru, o nogat?”
Na Stiven i tok olsem, “Ol brata na ol papa, yupela harim.
Taim tumbuna bilong yumi Abraham i stap long graun bilong Mesopotemia na i no i go yet long taun Haran, God bilong heven, em God i gat bikpela strong, em i kamap long Abraham.
Na God i tokim em olsem, ‘Yu lusim graun bilong yu na ol brata bilong yu, na yu go long wanpela graun bai mi soim yu long en.’
Olsem na Abraham i lusim graun bilong ol Kaldia na em i go i stap long Haran.
Na taim papa bilong en i dai pinis, God i salim em i kam i stap long dispela graun, nau yupela i stap long en.
God i no givim wanpela liklik hap bilong dispela graun, inap olsem wan mita, long Abraham, bai em i ken i stap graun bilong ol lain bilong em stret.
Tasol God i tok, bihain bai em i givim dispela graun long em, na em bai i stap graun bilong en na bilong ol lain pikinini bilong en.
Long taim God i mekim dispela tok, Abraham i no gat pikinini yet.
God i tokim Abraham olsem, ‘Bai ol lain tumbuna pikinini bilong yu i go i stap long kantri bilong ol arapela lain.
Na bai ol i kamap wokboi nating, na ol arapela lain bai i mekim nogut long ol inap 400 yia.
Tasol bihain bai mi kotim ol dispela man i mekim dispela pasin long ol.
Na bihain ol lain pikinini bilong ol bai i lusim dispela kantri na bai ol i kam lotu long mi long dispela ples.’
Na God i tok bai Abraham i mas katim skin olsem mak bilong kontrak God i givim long em.
Na bihain Abraham i kamap papa bilong Aisak, na em i wet wanpela wik na em i katim skin bilong Aisak.
Na Aisak i kamap papa bilong Jekop, na Jekop i kamap papa bilong ol 12-pela tumbuna bilong yumi.
“Ol dispela tumbuna ol i bel nogut long Josep, brata bilong ol, na ol i salim em olsem wokboi nating long ol arapela lain man.
Na ol dispela man i bringim em i go long Isip.
Tasol God i stap wantaim em.
God i helpim em na i pinisim olgeta hevi bilong en.
Na taim Josep i toktok wantaim king bilong Isip, God i givim gutpela save long em na i mekim king i laikim em.
Olsem na king i makim em i stap namba wan gavman bilong Isip, na em i bosim olgeta samting long haus bilong king.
“Bihain taim bilong bikpela hangre i kamap long olgeta hap bilong Isip na long olgeta hap bilong graun Kenan, na ol manmeri i gat bikpela hevi.
Na ol tumbuna bilong yumi i no gat kaikai.
Tasol Jekop i harim tok olsem i gat wit i stap long Isip, na em i salim ol tumbuna bilong yumi i go long Isip namba wan taim.
Orait taim ol i go long namba 2 taim gen, Josep i tokim ol brata olsem, ‘Mi Josep.’
Na bihain king tu i save long ol lain bilong Josep.
Na Josep i salim tok na i singautim papa bilong en Jekop i kam long em, wantaim olgeta lain bilong en, inap olsem 75 manmeri.
Orait Jekop i go daun long Isip.
Na bihain em i dai, na ol tumbuna bilong yumi ol tu i dai.
Na ol i karim bodi bilong ol i go bek long taun Sekem na planim ol long dispela matmat, bipo Abraham i bin givim mani silva bilong baim long ol pikinini bilong Hamor long Sekem.
“Orait taim God i makim bilong inapim dispela promis bipo em i bin mekim long Abraham, dispela taim klostu i laik kamap.
Na ol lain Israel i stap long Isip, na ol i kamap bikpela lain tru.
Na bihain wanpela man i kamap king bilong Isip, na em i no save long Josep.
Dispela king i bin trikim ol lain bilong yumi na mekim pasin nogut long ol.
Na em i mekim ol i tromoi ol liklik pikinini bilong ol, bai ol i dai.
Long dispela taim mama bilong Moses i karim em.
Em i gutpela pikinini, na God i laikim em.
Na ol i bin lukautim em long haus bilong papa bilong en inap long tripela mun.
Bihain ol i putim em i stap ausait, na pikinini meri bilong king i kisim em na i lukautim em olsem pikinini bilong em yet.
Na Moses i skul long olgeta gutpela save bilong ol Isip, na em i kamap man bilong mekim ol strongpela toktok na ol kain kain strongpela wok.
“Taim Moses i gat 40 krismas pinis, na em i tingting long i go lukim ol brata bilong em, ol Israel.
Na em i lukim wanpela Isip i wok long mekim nogut long wanpela Israel.
Orait em i helpim dispela Israel na i bekim rong dispela Isip i bin mekim long em.
Em i paitim dispela Isip na kilim em i dai.
Moses i ting ol brata bilong en bai i save olsem, God i laik helpim ol long han bilong en.
Tasol ol i no save.
Long de bihain, Moses i lukim tupela Israel i wok long pait.
Em i laik mekim i dai pait bilong tupela, na em i go long tupela na i tok, ‘E, yutupela i brata tasol.
Bilong wanem yutupela i bagarapim yutupela yet?’
Tasol dispela man i as bilong trabel em i sakim Moses i go bek.
Na em i tok, ‘Husat i makim yu na yu kamap hetman na jas bilong mipela?
Yu laik kilim mi i dai, olsem asde yu kilim dispela Isip, a?’
Moses i harim dispela tok, na em i ranawe.
Em i go i stap long graun bilong ol Midian.
Na bihain em i marit na i gat tupela pikinini man.
“Orait 40 yia i go pinis, na wanpela ensel i kamap long Moses long graun i no gat man, klostu long maunten Sainai.
Ensel i stap insait long paia i kamap namel long ol han bilong wanpela liklik diwai.
Moses i lukim na i tingting planti long dispela samting i kamap.
Em i laik lukim gut na em i go klostu, na Bikpela i tokim em olsem, ‘Mi God bilong ol tumbuna bilong yu.
Mi God bilong Abraham na bilong Aisak na bilong Jekop.’
Na Moses i guria, na em i pret long lukluk.
Na Bikpela i tokim em, ‘Yu mas lusim su bilong yu, long wanem, dispela graun yu sanap long en em i bilong mi yet na i tambu.
Mi lukim pinis olgeta pasin nogut ol i mekim long ol lain manmeri bilong mi long Isip.
Mi harim pinis krai bilong ol, na nau mi kam daun bilong kisim bek ol long han bilong ol Isip.
Olsem na yu kirap.
Mi laik salim yu i go long Isip.’
“Pastaim ol Israel i bin sakim Moses, na tokim em olsem, ‘Husat i makim yu na yu kamap hetman na jas bilong mipela?’
Orait dispela man Moses tasol God i salim i go olsem hetman na man bilong kisim bek ol.
God i strongim em long han bilong dispela ensel i kamap long em long liklik diwai.
Moses i bringim ol i go lusim Isip, na em i wokim ol kain kain mirakel long Isip na long solwara Retsi na long graun i no gat man, inap long 40 yia.
Dispela Moses tasol i bin tokim ol Israel olsem, ‘God bai i makim wanpela brata bilong yupela, na mekim em i kamap profet olsem mi yet.’
Bihain ol tumbuna bilong yumi i go bung long graun i no gat man, na dispela Moses tasol i stap wantaim ol.
Na em i go antap long maunten Sainai na ensel i givim tok long em.
Em i kisim tok bilong God, dispela tok i gat laip, na em i givim dispela tok long yumi.
“Tasol ol tumbuna bilong yumi ol i no laik harim tok bilong Moses.
Ol i sakim tok bilong em, na long bel bilong ol i laikim tumas long i go bek long Isip.
Ol i tokim Aron olsem, ‘Mipela i no save wanem samting i bin kamap long Moses, dispela man i bin kisim yumi long Isip na bringim yumi i kam.
Olsem na yu mas wokim ol god bilong mipela, na ol i ken i go paslain long mipela na bringim mipela long rot.’
Long dispela taim ol i wokim wanpela pikinini bulmakau, na ol i mekim ofa long dispela giaman god.
Na ol i amamas long dispela samting ol i bin wokim long han bilong ol yet.
Olsem na God i givim baksait long ol, bai ol i ken lotu long san na mun na sta samting, olsem tok i stap long buk bilong ol profet, ‘Yupela ol Israel, taim yupela i bin i stap 40 yia long ples wesan nating, na yupela i kilim ol bulmakau na sipsip na mekim ofa, ating yupela i mekim ol dispela ofa long mi, a?
Dispela bikpela haus sel yupela i karim em i no haus sel bilong mi.
Em i bilong giaman god Molek.
Na yupela i bin karim tu piksa bilong sta bilong giaman god Refan.
Yupela i wokim ol dispela piksa bilong giaman god, bilong yupela i ken lotu long ol.
Olsem na bai mi rausim yupela long kantri bilong yupela, na salim yupela i go i stap long graun i stap long hapsait bilong kantri Babilon.’
“Taim ol tumbuna bilong yumi i stap long graun i no gat man, ol i gat haus sel bilong God.
Long dispela haus God i save kamapim tok tru bilong en.
Taim ol i wokim dispela haus sel, ol i mekim olgeta samting olsem God i bin tokim Moses na ol i bihainim stret piksa Moses i bin lukim.
Bihain ol lain pikinini bilong ol dispela tumbuna i kisim dispela haus sel na ol i kam wantaim Josua bilong kisim graun bilong ol man bilong ol arapela lain.
Na God i rausim ol dispela lain long pes bilong ol tumbuna bilong yumi.
Na ol i sanapim haus sel na em i stap long dispela graun inap long taim bilong King Devit, em dispela man God i save mekim gut long en.
Devit i bin beten long God i ken larim em i wokim wanpela gutpela haus bilong ol lain tumbuna bilong Jekop i ken i go long en na lotu long God.
Tasol bihain, Solomon i bin wokim dispela haus.
“Tasol God Antap Tru i no save stap long ol haus ol man i wokim.
Em i olsem profet i bin tok, ‘Bikpela i tok olsem, “Heven em i sia king bilong mi, na graun em i ples mi putim lek bilong mi antap long en.
Olsem na bai yupela i wokim wanem kain haus bilong mi?
Na wanem hap bai i stap ples malolo bilong mi?
Mi yet mi bin wokim dispela olgeta samting.”
Na Stiven i tokim ol kaunsil moa olsem, “Yupela i man bilong bikhet.
Bel na tingting bilong yupela i pas olsem bilong ol haiden.
Na yau bilong yupela i pas na yupela i no save harim tok bilong God.
Oltaim yupela i save sakim tok bilong Holi Spirit, olsem ol tumbuna bilong yupela i bin mekim bipo.
Wanem profet bipo i stap, na ol tumbuna bilong yupela i no bin mekim pasin nogut long em?
Ol i bin kilim i dai ol man bipo i bin tokaut olsem, Man Bilong Mekim Stretpela Pasin, em bai i kam.
Na nau dispela man i kam pinis na yupela i putim em long han bilong ol birua na kilim em i dai.
Yupela i bin kisim lo bilong God long han bilong ol ensel, tasol yupela i no bihainim.”
Ol kaunsil i harim tok bilong Stiven, na ol i belhat nogut tru long em na ol i kaikaim tit bilong ol.
Tasol Holi Spirit i pulap long Stiven, na em i lukluk i go antap long heven.
Em i lukim gutpela lait na bilas bilong God long heven, na em i lukim Jisas i sanap i stap long han sut bilong God.
Na Stiven i tok olsem, “Harim.
Mi lukim heven i op, na Pikinini Bilong Man em i sanap i stap long han sut bilong God.”
Ol i harim dispela tok na ol i singaut strong moa, na ol i pasim yau bilong ol.
Na ol i kirap wantaim na ol i ran i go holimpas Stiven.
Na ol i rausim em i go ausait long taun, na ol i tromoi ston long em bilong kilim em i dai.
Ol man pastaim i bin sutim tok long em, ol i rausim longpela klos bilong ol na putim i stap klostu long lek bilong wanpela yangpela man, nem bilong en Sol.
Taim ol i wok long tromoi ston long Stiven, Stiven i prea olsem, “Bikpela Jisas, yu kisim spirit bilong mi.”
Na em i brukim skru na i singaut strong moa, “Bikpela, yu no ken bekim dispela sin long ol.”
Stiven i tok olsem, na em i dai.
Na long ai bilong Sol, dispela pasin ol i mekim long Stiven em i stret.
Long de ol i kilim Stiven, ol i stat long mekim nogut tru long ol manmeri bilong sios i stap long Jerusalem.
Olsem na olgeta manmeri bilong sios i ranawe i go nabaut long olgeta hap bilong distrik Judia na Samaria.
Tasol ol aposel i stap yet long Jerusalem.
Sampela man i save bihainim gut pasin God i laikim, ol i planim Stiven, na ol i mekim bikpela krai long em.
Na Sol i wok long bagarapim ol manmeri bilong sios.
Em i go insait long ol haus bilong ol na em i kisim ol man na meri wantaim.
Na em i pulim ol i go na i putim ol long kalabus.
Ol dispela manmeri i bin ranawe i go nabaut long olgeta hap, ol i autim gutnius long ol ples ol i stap long en.
Filip i go long wanpela taun bilong Samaria, na em i autim gutnius bilong Krais long ol.
Planti manmeri moa ol i harim tok bilong Filip na ol i lukim ol mirakel em i wokim, na ol i putim yau gut long tok bilong em.
Ol i lukim Filip i rausim ol spirit nogut i bin i stap long planti manmeri, na ol dispela spirit i singaut nogut tru na i lusim ol.
Na planti man bun bilong ol i dai o lek bilong ol i nogut, ol i kamap orait gen.
Olsem na bikpela amamas i kamap long ol manmeri bilong dispela taun.
Wanpela man i stap long dispela taun, nem bilong en Saimon.
Bipo em i save mekim ol kain kain pasin bilong soim strong na pawa bilong en na mekim olkain marila samting, na ol manmeri bilong Samaria i lukim na ol i tingting planti.
Em i save tok olsem, “Mi bikman.”
Na ol bikman na ol manmeri nating, olgeta i strong long harim tok bilong Saimon.
Ol i save tok, “Dispela strong bilong God, ol i kolim Bikpela Strong, em i stap long dispela man.”
Ol i strong long harim tok bilong em, long wanem, planti taim ol i bin lukim em i mekim ol narakain samting tru, na ol i save tingting planti.
Tasol taim Filip i autim gutnius bilong kingdom bilong God na bilong nem bilong Jisas Krais, ol man na meri wantaim i bilip na ol i kisim baptais.
Na Saimon tu i bilip na i kisim baptais.
Na em i raun wantaim Filip na i lukim ol kain kain bikpela mirakel Filip i wokim, na em i tingting planti.
Ol aposel i stap long Jerusalem ol i harim tok long ol Samaria i bin kisim tok bilong God.
Olsem na ol i salim Pita wantaim Jon i go long ol.
Tupela i go kamap, orait tupela i beten bai God i givim Holi Spirit long ol dispela Samaria, long wanem, Holi Spirit i no bin kam yet long ol.
Ol i kisim baptais tasol long nem bilong Jisas.
Tupela i beten pinis, orait tupela i putim han antap long ol, na ol i kisim Holi Spirit.
Saimon i lukim tupela aposel i putim han antap long ol na ol i kisim Holi Spirit.
Olsem na em i kisim mani i kam long tupela, na em i tok olsem, “Yutupela givim dispela strong long mi tu.
Olsem na sapos mi putim han antap long wanpela man, em i ken kisim Holi Spirit.”
Tasol Pita i tokim Saimon olsem, “Mani bilong yu i ken bagarap wantaim yu yet!
Samting God i save givim olsem presen, em yu ting yu inap baim long mani, a?
Bel bilong yu i no stret long ai bilong God.
Olsem na yu no inap i stap insait long dispela wok bilong God mipela i mekim.
Yu mas tanim bel na givim baksait long dispela pasin nogut bilong yu.
Na yu mas beten long Bikpela na askim em long pinisim asua bilong dispela tingting nogut i stap long bel bilong yu.
Mi tok olsem, long wanem, mi lukim yu i mangal tru long kisim presen bilong God na dispela mangal i kamap olsem marasin nogut i bagarapim tingting bilong yu na i mekim yu i stap long kalabus bilong sin.”
Na Saimon i bekim tok olsem, “Yutupela i mas prea long Bikpela bai em i ken marimari long mi, na bai ol dispela samting yutupela i tok long en i no ken kamap long mi.”
Orait tupela aposel i autim tok bilong Bikpela na i tokim ol manmeri long ol samting Bikpela i bin mekim long tupela.
Na bihain tupela i go bek long Jerusalem.
Na taim tupela i wokabaut i go, tupela i autim gutnius long planti ples bilong ol Samaria.
Wanpela ensel bilong Bikpela i tokim Filip olsem, “Yu kirap na yu go long hap saut, na yu go long dispela rot i lusim Jerusalem na i go daun long taun Gasa.”
Dispela rot i stap long hap i no gat man.
Orait Filip i kirap na i go.
Na long dispela rot em i lukim wanpela man bilong Afrika.
Em wanpela man ol i bin rausim bol bilong en.
Dispela man i bin kam long Jerusalem bilong lotu, na nau em i laik i go bek.
Em i sindaun long karis bilong en, na i ritim buk bilong profet Aisaia, na i go.
Na Holi Spirit i tokim Filip olsem, “Yu go wokabaut klostu long dispela karis.”
Orait Filip i ran i go klostu, na i harim dispela man i ritim buk bilong profet Aisaia.
Na Filip i tok olsem, “Ating yu save long as bilong dispela tok yu ritim, o nogat?”
Na dispela man i bekim tok olsem, “Sapos i no gat man i tokim mi long as bilong dispela tok, orait bai mi inap save olsem wanem?”
Na em i tokim Filip, “Yu kam antap long karis na sindaun wantaim mi.”
Dispela hap bilong buk em i ritim, em i gat tok olsem, “Em i no bin mekim wanpela tok.
Em i pasim maus olsem sipsip ol i kisim i go bilong kilim, na olsem pikinini sipsip ol i laik katim gras bilong en.
Ol i daunim em tru, na ol i no mekim stretpela kot long em.
Olsem na em i no gat ol lain pikinini i stap, bai ol man i ken stori long ol.
Ol i bin pinisim laip bilong en, na em i no i stap moa long graun.”
Dispela man i ritim dispela tok pinis, orait em i askim Filip olsem, “Mi askim yu.
Profet i tok long husat na i mekim dispela tok?
Em i tok long em yet, o em i tok long narapela man?”
Orait Filip i autim tok long dispela man.
Pastaim em i autim as bilong tok dispela man i bin ritim, na bihain em i autim ol arapela tok bilong gutnius bilong Jisas.
Tupela i go yet long rot na tupela i kamap long wanpela wara.
Na dispela man i tok, “Lukim, wara i stap.
Ating wanpela samting i pasim rot na mi no inap kisim baptais?”
Orait dispela man i tok na draiva i mekim ol hos i pulim karis ol i sanap.
Na Filip wantaim dispela man i go daun long wara.
Na Filip i baptaisim em.
Na tupela i lusim wara na i kam antap, na wantu Spirit bilong Bikpela i kisim Filip i go, na dispela man i no lukim em moa.
Tasol dispela man i amamas na i bihainim rot bilong en na i go.
Na Filip i lukim olsem em i stap long taun Asdot, na em i go long olgeta taun nabaut na em i autim gutnius bilong Jisas.
Na bihain em i go kamap long taun Sisaria.
4-16 na 26.
Long dispela taim Sol i tok strong yet long bagarapim ol disaipel bilong Bikpela na kilim ol i dai.
Olsem na em i go long hetpris, na i askim hetpris long raitim ol pas long ol hetman bilong ol haus lotu bilong ol Juda i stap long taun Damaskus.
Orait hetpris i raitim ol pas na em i givim long Sol.
Ol pas i gat tok olsem, “Sapos Sol i lukim sampela man o sampela meri i bihainim rot bilong Jisas, orait em i ken kalabusim ol na bringim ol i kam long Jerusalem.”
Orait Sol i lusim Jerusalem na i go long Damaskus.
Taim em i kamap klostu long Damaskus, na wantu wanpela lait bilong heven i kam daun long em.
Dispela lait i strong tumas na Sol i pundaun long graun.
Na em i harim maus bilong wanpela man i tok olsem, “Sol, Sol, bilong wanem yu wok long bagarapim mi?”
Na Sol i tok, “Bikpela, yu husat?”
Na em i tok, “Mi Jisas, yu wok long bagarapim mi.
Tasol yu kirap na yu go insait long taun.
Bihain bai wanpela man i tokim yu long ol samting yu mas mekim.”
Ol man i go wantaim Sol ol i kirap nogut, na ol i no gat toktok.
Ol i harim maus bilong man i toktok, tasol ol i no lukim wanpela man.
Orait Sol i kirap na i opim ai, tasol ai bilong en i tudak.
Olsem na ol i holim han bilong en na kisim em i go insait long Damaskus.
Em i stap tripela de, na ai bilong en i stap tudak tasol.
Na em i no kaikai na i no dring.
Wanpela disaipel bilong Jisas i stap long Damaskus, nem bilong en Ananaias.
Na long driman Bikpela i kolim nem bilong en, “Ananaias.”
Na em i tok, “Bikpela, mi stap.”
Na Bikpela i tokim em olsem, “Yu kirap na yu go long dispela rot, nem bilong en Stretpela Rot.
Long haus bilong Judas yu mas askim long wanpela man bilong taun Tarsus, nem bilong en Sol.
Nau em i prea i stap.
Ai bilong en i tudak, tasol long driman em i bin lukim wanpela man, nem bilong en Ananaias, i kam insait na i putim han antap long en, bilong mekim ai bilong en i lukluk gen.”
Na Ananaias i bekim tok olsem, “Bikpela, mi harim planti man i toktok long dispela man, long olkain pasin nogut em i bin mekim long ol manmeri bilong yu long Jerusalem.
Em i kisim tok orait long ol bikpris, bilong em i ken kalabusim ol manmeri bilong dispela ples ol i save lotu na prea long nem bilong yu.”
Tasol Bikpela i tokim em olsem, “Yu go.
Nau dispela man em i kamap wokman bilong mi.
Mi makim em pinis long i go long ol arapela lain manmeri na long ol king, na long ol Israel tu, na autim nem bilong mi long ol.
Bai mi soim em olkain pen na hevi em i mas karim long taim em i autim nem bilong mi.”
Orait Ananaias i go.
Em i go insait long haus, na i putim han antap long Sol na i tokim em olsem, “Brata Sol, Bikpela Jisas i bin kamap long yu long rot, na nau em i salim mi i kam long yu, bilong yu ken lukluk gen na Holi Spirit i ken pulap long yu.”
Ananaias i tok pinis, orait wantu samting olsem grile i stap long ai bilong Sol i lusim ai na i pundaun na em inap lukluk gen.
Na em i kirap na i kisim baptais.
Na bihain Sol i kaikai na i kamap strong gen.
Sol i stap sampela de wantaim ol disaipel long Damaskus.
Na bihain em i go stret long ol haus lotu bilong ol Juda, na em i autim tok olsem, “Jisas em i Pikinini Bilong God.”
Olgeta man i harim tok bilong Sol, ol i kirap nogut.
Na ol i tok olsem, “Em dispela man tasol i bin bagarapim ol manmeri i save lotu na prea long nem bilong Jisas.
Em i mekim olsem long Jerusalem, na nau em i kam hia bilong kalabusim ol na bringim ol i go long ol bikpris.”
Tasol strong bilong Sol i kamap bikpela moa, na em i tok klia gut tru long ol Juda i stap long Damaskus olsem, “Jisas em dispela man God i makim bilong kisim bek ol manmeri bilong en.”
Ol Juda i harim ol toktok bilong Sol na ol i kirap nogut na ol i no mekim wanpela tok bilong daunim em.
Planti de i go pinis, na ol Juda i kibung na ol i pasim tok long kilim Sol i dai.
Na Sol i harim tok long dispela samting ol i laik mekim.
Orait ol Juda i was long olgeta dua bilong taun long san na long nait tu, bilong kilim em i dai.
Tasol ol disaipel bilong Sol i kisim em long nait na ol i bringim em i go antap long bikpela banis i raunim taun.
Na ol i tokim em long sindaun long wanpela bikpela basket, na ol i slekim basket i go daun long ausait bilong taun.
Bihain Sol i go long Jerusalem, na em i laik bung wantaim ol disaipel.
Tasol olgeta ol i pret long em, na ol i no bilip olsem em i bin kamap disaipel.
Tasol Barnabas i kisim Sol na i bringim em i go long ol aposel.
Em i stori long ol long Sol i bin lukim Bikpela long rot, na Bikpela i givim toktok long em.
Na Barnabas i stori tu long Sol i bin tokaut strong long nem bilong Jisas long Damaskus.
Olsem na Sol i stap wantaim ol long Jerusalem na em i raun wantaim ol.
Em i no pret, na em i wok strong long tokaut long nem bilong Bikpela.
Em i wok long toktok wantaim ol Juda i save tok Grik, na em i pait long toktok wantaim ol.
Tasol ol i wok long painim rot bilong kilim em i dai.
Taim ol brata i save long dispela, ol i bringim Sol i go daun long taun Sisaria, na ol i salim em i go long taun Tarsus.
Olsem na long olgeta hap bilong Judia na Galili na Samaria ol manmeri bilong sios, ol i stap gut.
Ol arapela man i no mekim nogut long ol, na sios i kamap strong.
Ol i bihainim pasin bilong aninit long Bikpela, na Holi Spirit i strongim bel bilong ol.
Na planti manmeri i kam insait long sios.
Pita i wokabaut i go long olgeta hap, na em i go daun long taun Lida tu na i stap wantaim ol manmeri bilong God long Lida.
Long dispela ples em i lukim wanpela man, nem bilong en Ainias.
Olgeta bun bilong en i dai, na em i bin slip i stap long bet tasol inap long 8-pela yia.
Na Pita i tokim em olsem, “Ainias, nau Jisas Krais i mekim yu i kamap orait gen.
Yu kirap na stretim bet bilong yu.”
Orait em i kirap kwiktaim.
Na olgeta man bilong taun Lida na bilong stretpela hap graun bilong Saron, ol i lukim Ainias i kamap orait gen, na ol i tanim bel i go long Bikpela.
Long Jopa wanpela disaipel meri i stap, nem bilong en Tabita.
Long tok Grik ol i kolim Dorkas.
Oltaim em i save mekim ol gutpela pasin na em i save helpim ol manmeri i sot long ol samting.
Long dispela taim em i kisim sik na i dai.
Na ol i wasim bodi bilong en na putim em long wanpela rum antap.
Taun Lida i stap klostu long Jopa, na ol disaipel i bin harim tok olsem Pita i stap long Lida.
Olsem na ol i salim tupela man i go bringim tok long en olsem, “Plis, yu kam hariap long mipela.
Yu no ken wet.”
Orait Pita i kirap i go wantaim tupela.
Em i go kamap, na ol i bringim em i go long dispela rum antap.
Olgeta meri, man bilong ol i dai pinis, ol i kam sanap klostu long Pita na ol i krai i stap.
Ol i soim em olgeta klos na saket samting Tabita i bin wokim, taim em i stap yet wantaim ol.
Na Pita i rausim olgeta manmeri i go ausait, na em i brukim skru na i mekim prea.
Na em i tanim pes i go long bodi bilong meri na i tok, “Tabita, yu kirap.”
Orait meri i opim ai bilong en, na i lukim Pita, na i kirap sindaun.
Orait Pita i holim han bilong en na i kirapim em, na em i sanap.
Na Pita i singautim ol manmeri bilong God, wantaim ol meri, man bilong ol i dai pinis, na em i soim ol olsem Tabita i stap laip.
Tok bilong dispela samting Pita i mekim i go nabaut long olgeta hap bilong taun Jopa, na ol manmeri i harim.
Na planti ol i bilip long Bikpela.
Na Pita i stap planti de long Jopa.
Em i stap wantaim wanpela man nem bilong en Saimon.
Dispela man i save kisim ol skin bilong bulmakau samting na redim bilong ol arapela kain wok.
Wanpela man i stap long taun Sisaria, nem bilong en Kornilius.
Em i kepten bilong 100 soldia bilong ol Rom.
Em i bilong dispela lain soldia ol i kolim lain soldia bilong Itali.
Em i save bihainim gut pasin God i laikim.
Na em wantaim olgeta lain i stap long haus bilong en ol i save aninit long God.
Em i save givim planti mani samting bilong helpim ol Juda i sot long ol samting.
Na oltaim em i save beten long God.
Long wanpela de, olsem long 3 klok long apinun, em i lukim wanpela samting olsem driman i klia tumas.
Em i lukim wanpela ensel bilong God i kam insait long haus na i tokim em olsem, “Kornilius.”
Na Kornilius i lukluk long em na i pret tumas.
Em i tok olsem, “Bikman, olsem wanem?”
Na ensel i tokim Kornilius olsem, “God i harim pinis beten bilong yu na em i tingting long pasin yu save mekim bilong givim mani samting long ol manmeri i sot long ol samting.
Na God i laikim dispela pasin bilong yu.
Nau yu mas salim ol man i go long Jopa na painim wanpela man, nem bilong en Saimon, em i gat narapela nem Pita.
Na ol i mas tokim em long kam.
Dispela man i stap long haus bilong narapela Saimon, em i man bilong mekim wok long skin bulmakau samting.
Haus bilong en i stap arere long solwara.”
Ensel i givim tok pinis long Kornilius na em i go.
Na Kornilius i singautim tupela wokboi bilong en wantaim wanpela soldia.
Dispela soldia em tu i save bihainim pasin God i laikim, na oltaim em i save stap wantaim Kornilius.
Na Kornilius i tokim gut dispela tripela man long olgeta samting i bin kamap long en, na em i salim ol i go long Jopa.
Ol man Kornilius i salim, ol i wokabaut i go na ol i slip long rot.
Long de bihain ol i wokabaut i go moa na klostu long belo ol i kamap klostu long taun Jopa.
Long dispela taim Pita i go antap long rup bilong haus, bilong mekim prea.
Pita i hangre na em i laik kaikai.
Na taim ol i wok yet long redim kaikai, em i lukim wanpela samting olsem driman.
Em i lukim skai i op, na wanpela samting i kam daun, em i olsem bikpela laplap tru.
4-pela kona bilong en na i slekim i kam daun long graun.
Insait long dispela laplap i gat olgeta kain abus na palai samting na olkain pisin i stap.
Na Pita i harim wanpela maus i tok olsem, “Pita, yu kirap kilim abus na kaikai.”
Tasol Pita i tok, “Bikpela, mi no ken tru!
Na namba 2 taim dispela maus i tokim em gen olsem, “Samting God i bin mekim i kamap klin, dispela yu no ken kolim i no klin.”
Dispela samting i kamap tripela taim, na kwiktaim dispela laplap i go antap gen long skai.
Orait Pita i tingting planti na i tok, “As bilong dispela driman mi lukim, em i olsem wanem?”
Em i tingting olsem yet, na dispela ol man Kornilius i bin salim ol i kam, ol i kamap.
Ol i bin askim ol man long haus bilong Saimon i stap we, na nau ol i kam sanap long dua.
Na ol i singaut olsem, “Saimon, narapela nem bilong en Pita, em i stap hia, o nogat?”
Pita i tingting yet long dispela driman, na Holi Spirit i tok olsem, “Harim.
Tripela man i kam painim yu.
Olsem na yu kirap na yu go daun na go wantaim ol.
Yu no ken tingting planti.
Mi yet mi bin salim ol i kam.”
Na Pita i go daun long dispela ol man, na i tok olsem, “Dispela man yupela i wok long painim, em mi tasol.
Yupela i kam long wanem samting?”
Na ol i tok olsem, “Kornilius, em i kepten bilong 100 soldia, em i salim mipela i kam.
Em i stretpela man na em i save pret long God.
Olgeta lain Juda ol i save tok, em i gutpela man.
Wanpela ensel bilong God i tokim em long singautim yu i go long haus bilong en na em i ken harim sampela tok bilong yu.”
Orait na Pita i kisim ol i go insait long haus na em i lukautim ol long dispela nait.
Na long de bihain em i kirap i go wantaim ol.
Na sampela bilong ol disaipel bilong Jisas i stap long Jopa ol i go wantaim em.
Pita wantaim ol dispela man i wokabaut i go, na ol i slip long rot wanpela nait, na ol i go kamap long taun Sisaria.
Na Kornilius i wetim ol i stap.
Em i singautim pinis ol wanlain bilong en wantaim ol pren tru bilong en, na ol i bung i stap.
Pita i go insait, na Kornilius i kam klostu long em na i brukim skru klostu long lek bilong Pita na i lotu long em.
Tasol Pita i kirapim em na i tok olsem, “Yu kirap.
Mi tu mi man tasol.”
Na Pita i toktok wantaim em na i go insait, na em i lukim planti manmeri i bung i stap.
Na Pita i tokim ol olsem, “Yupela yet i save, i tambu tru long mipela Juda i stap wantaim ol man bilong ol arapela lain.
Na i tambu long mipela i go klostu long ol tu.
Tasol God i bin soim mi olsem, mi no ken kolim wanpela man i no klin long ai bilong God, na mi no ken ting em i tambu long mipela i pas wantaim ol.
Olsem na mi no sakim tok.
Mi harim singaut bilong yupela na mi kam.
Orait nau mi askim yupela, bilong wanem yupela i singautim mi?”
Na Kornilius i tok olsem, “Samting i bin kamap long mi, na nau 3-pela de i go pinis.
Em i olsem.
Mi stap long haus bilong mi, na mi mekim prea long 3 klok, em long wankain taim olsem nau.
Mi prea i stap na wantu mi lukim wanpela man i sanap long pes bilong mi, na laplap samting bilong en i lait tumas.
Na em i tok, ‘Kornilius, God i harim pinis beten bilong yu, na em i tingting long pasin yu save mekim bilong givim mani samting long ol manmeri i sot long ol samting.
Olsem na yu mas salim ol man i go long Jopa na singautim Saimon, em i gat narapela nem Pita.
Dispela man i stap long haus bilong narapela Saimon, em i man bilong mekim wok long skin bulmakau samting, na haus bilong en i stap arere long solwara.’
Olsem na kwiktaim mi salim sampela man i go long yu.
Na yu mekim gutpela pasin na yu kam.
Orait nau mipela olgeta i kam i stap hia long ai bilong God bilong harim olgeta tok Bikpela i bin givim long yu bilong tokim mipela.”
Orait Pita i tok olsem, “Tru tumas, nau mi save, God i save mekim wankain pasin long olgeta manmeri, maski ol i bilong wanem lain.
Long olgeta lain em i save laikim ol manmeri i aninit long em na i mekim stretpela pasin.
Yupela i save long dispela tok God i givim long mipela ol lain bilong Israel.
Em i autim gutnius olsem, Jisas Krais em i Bikpela bilong olgeta man, na em i save mekim yumi i kamap wanbel wantaim God.
Yupela yet i save long olgeta samting i bin kamap long olgeta hap bilong kantri Israel bihain long taim Jon i bin autim tok long ol man i mas kisim baptais.
Ol dispela samting i bin stat long distrik Galili.
Yupela i save, God i bin makim Jisas bilong Nasaret, na givim Holi Spirit na bikpela strong long em.
Na Jisas i go long ol ples nabaut na i helpim ol manmeri.
God i stap wantaim em na em i mekim orait gen olgeta man Satan i bin bagarapim ol.
Na mipela i man bilong autim tok bilong olgeta samting em i bin mekim long olgeta ples bilong mipela Juda na long Jerusalem.
Ol i hangamapim dispela man long wanpela diwai, na long dispela pasin ol i kilim em i dai.
Tasol long de namba 3 God i kirapim em bek na i mekim em i kamap long ai bilong ol manmeri.
Tasol em i no kamap long olgeta Juda.
Em i kamap long mipela ol man bipo God i bin makim bilong autim tok bilong em.
Na taim em i kirap bek pinis long matmat, mipela i bin kaikai na dring wantaim em.
Na em i tokim mipela long autim tok long ol manmeri na tokaut klia olsem, ‘God i bin makim dispela man tasol bai em i stap man bilong harim kot bilong ol man i stap laip na bilong ol man i dai pinis.’
Olgeta profet i bin autim tok long ol samting em bai i mekim, na ol i bin tok olsem, long nem bilong dispela man tasol, God i save lusim sin bilong olgeta man i bilip long em.”
Pita i autim tok yet, na Holi Spirit i kam daun long olgeta manmeri i stap harim tok bilong God.
Ol disaipel bilong lain Juda i bin kam wantaim Pita, ol i harim ol dispela manmeri i mekim tok long ol kain kain tok ples na i litimapim nem bilong God, na ol i kirap nogut na ol i tok olsem, “Lukim.
God i givim Holi Spirit olsem presen long ol manmeri bilong ol arapela lain tu.”
Na Pita i tok olsem, “Ol dispela lain i kisim pinis Holi Spirit wankain olsem yumi.
Olsem na husat inap tambuim yumi long baptaisim ol long wara?”
Na Pita i tokim ol dispela manmeri olsem, “Yupela i mas kisim baptais long nem bilong Jisas Krais.”
Ol i kisim baptais pinis, orait ol i tokim em long i stap sampela de wantaim ol.
Ol aposel na ol brata i stap nabaut long distrik Judia ol i harim tok long ol manmeri bilong arapela lain tu i kisim pinis tok bilong God.
Na taim Pita i go long Jerusalem, ol lain disaipel i strong long bihainim pasin bilong katim skin, ol i krosim em.
Ol i tok olsem, “Yu mekim wanem kain pasin na yu go long haus bilong ol man i no save katim skin, na yu kaikai wantaim ol?”
Orait Pita i stori long olgeta samting i bin kamap long em.
Em i tok olsem, “Mi stap long taun Jopa, na mi beten i stap, na mi lukim wanpela samting olsem driman.
Mi lukim wanpela samting i kam daun long skai, em i olsem bikpela laplap tru.
4-pela kona bilong en na i slekim i kam daun long mi.
Mi laik save gut long dispela samting, na mi lukluk gut insait long dispela laplap na mi lukim olkain abus ol man i save lukautim na ol wel abus na ol palai samting na ol pisin.
Na mi harim wanpela maus i tokim mi olsem, ‘Pita, yu kirap kilim abus na kaikai.’
Tasol mi tok, ‘Bikpela, mi no ken tru!
Tasol dispela maus i kam long heven em i tok namba 2 taim gen olsem, ‘Samting God i bin mekim i kamap klin, dispela yu no ken kolim i no klin.’
Dispela samting i kamap tripela taim, na dispela olgeta samting i go antap gen long skai.
“Long dispela taim stret, tripela man i kam kamap long dispela haus mipela i stap long en.
Wanpela man i stap long Sisaria em i bin salim ol i kam long mi.
Na Holi Spirit i tokim mi olsem, ‘Yu go wantaim ol.
Yu no ken tingting planti.’
Na dispela 6-pela brata hia ol tu ol i go wantaim mi, na mipela i go insait long haus bilong dispela man.
Na em i tokim mipela long em i bin lukim ensel i kam sanap insait long haus bilong en, na ensel i tok, ‘Yu mas salim ol man i go long Jopa na painim Saimon, em i gat narapela nem Pita.
Na ol i mas tokim em long kam.
Em bai i givim sampela tok long yu, na long dispela tok God bai i kisim bek yu wantaim olgeta lain i stap long haus bilong yu.’
Dispela man i bin singautim mi i kam, em i toktok pinis, orait mi stat long toktok, na Holi Spirit i kam daun long ol, wankain olsem em i bin kam long yumi namba wan taim.
Na mi tingim gen dispela tok bipo Bikpela i bin mekim.
Em i bin tok olsem, ‘Jon i bin baptaisim ol manmeri long wara, tasol yupela bai i kisim baptais long Holi Spirit.’
Bipo yumi bilip long Bikpela Jisas Krais, na God i givim Holi Spirit olsem presen long yumi.
Na nau God i givim dispela wankain presen tasol long ol.
Olsem na mi husat na mi inap pasim wok God yet i mekim long ol?”
Ol man i harim dispela tok bilong Pita, na ol i no gat tingting moa bilong kros.
Ol i litimapim nem bilong God na ol i tok olsem, “Nau yumi save, God i larim ol arapela lain tu i tanim bel na kisim laip.”
Taim ol i bin kilim Stiven i dai ol i bin mekim nogut long ol arapela manmeri i bilip long Jisas tu.
Olsem na planti bilong ol i bin ranawe i go nabaut, na sampela i bin i go long distrik Fonisia na ailan Saiprus na taun Antiok, na ol i wok long autim gutnius bilong Jisas.
Tasol ol i no autim tok long ol manmeri bilong ol arapela lain.
Ol i autim long ol Juda tasol.
Tasol i gat sampela man namel long ol, ol i man bilong Saiprus na bilong taun Sairini, ol i go long Antiok na ol i autim gutnius bilong Bikpela Jisas long ol Grik tu.
Na strong bilong Bikpela i stap long ol, olsem na planti manmeri i bilip na i tanim bel na i kamap disaipel bilong Bikpela.
Ol manmeri bilong sios long Jerusalem i harim tok long dispela, na ol i salim Barnabas i go long Antiok.
Em i go kamap na i lukim olsem God i bin helpim ol na mekim gut tru long ol, na em i amamas.
Em i kirapim tingting bilong olgeta manmeri, long ol i mas bihainim Bikpela oltaim.
Barnabas em i gutpela man, na Holi Spirit i pulap long em, na em i gat strongpela bilip.
Na bikpela lain manmeri ol i kam insait long lain bilong Bikpela.
Orait Barnabas i go long Tarsus bilong painim Sol.
Em i lukim Sol pinis, orait em i bringim em i kam long Antiok.
Na long wanpela yia olgeta, tupela i sindaun wantaim ol manmeri bilong sios long Antiok, na tupela i skulim bikpela lain manmeri long tok bilong God.
Long Antiok ol disaipel i kisim nem Kristen namba wan taim.
Long dispela taim sampela profet i lusim Jerusalem na i kam daun long Antiok.
Wanpela profet ol i kolim Agabus, em i sanap na long strong bilong Holi Spirit em i autim tok long bikpela hangre bai i kamap long olgeta hap bilong graun.
Na bihain, taim Sisar Klodius i stap king, dispela hangre i kamap.
Ol Kristen i harim dispela tok bilong Agabus, na ol i pasim tok long salim mani i go long ol brata long Judia, bilong helpim ol.
Na olgeta Kristen i givim mani inap long skel bilong ol.
Na ol i salim Barnabas na Sol na tupela i bringim dispela mani i go na givim long ol hetman bilong sios.
Em i tok, na ol i kilim i dai Jems, em brata bilong Jon, long bainat.
Herot i lukim ol Juda i laikim dispela samting em i mekim, olsem na em i kalabusim Pita tu.
Em i mekim dispela long taim bilong Ol Bikpela De Bilong Bret I No Gat Yis.
Em i holimpas Pita na i putim em long kalabus.
Em i putim Pita long han bilong 4-pela lain soldia, na ol i senis senis long was long em.
Dispela 4-pela lain wan wan i gat 4-pela soldia i stap long en, inap 16 soldia olgeta.
Herot i laik wet inap Bikpela De Bilong Tingim De God I Larim Ol Israel I Stap Gut, em i pinis, na bai em i bringim Pita i kam na kotim em long ai bilong ol manmeri.
Olsem na Pita i stap long haus kalabus, na ol soldia i was long em.
Tasol oltaim ol manmeri bilong sios i wok long beten strong long God, bai God i ken helpim em.
Orait Herot i makim wanpela de bilong bringim Pita i kamap long kot.
Na long nait, taim dispela de i no kamap yet, Pita i slip i stap namel long tupela soldia.
Ol i bin pasim em long tupela sen.
Na ol arapela soldia i stap sentri long dua bilong haus kalabus.
Na wantu ensel bilong Bikpela i kamap, na lait i kamap insait long haus kalabus.
Na ensel i paitim banis bilong Pita na i kirapim em, na i tok, “Yu kirap kwik.”
Na tupela sen i lus long han bilong Pita na i pundaun long graun.
Pita i mekim olsem.
Na ensel i tok, “Putim longpela klos bilong yu na bihainim mi.”
Na Pita i lusim dispela rum na i bihainim ensel i go.
Tasol em i no save, dispela samting ensel i mekim em i kamap tru.
Pita i ting em i driman tasol.
Tupela i wokabaut i go na i lusim tupela soldia i stap sentri, na tupela i kamap long dua ain bilong lusim kalabus na i go long taun.
Dispela dua em yet i op, na tupela i go ausait na i wokabaut i go long wanpela rot.
Na kwiktaim ensel i lusim Pita na i go.
Orait tingting bilong Pita i kamap klia, na em i tok olsem, “Nau mi save tru, Bikpela i bin salim ensel bilong en i kam, na em i kisim mi bek long han bilong Herot na long olgeta samting ol lain Juda i tingting long mekim.”
Na em i go long haus bilong Maria, em mama bilong Jon.
Jon em i gat narapela nem Mak.
Planti manmeri i bung long dispela haus na ol i beten i stap.
Pita i paitim dua ausait long haus, na wanpela wokmeri, nem bilong en Roda, em i kam bilong opim dua.
Tasol taim em i harim maus bilong Pita, bel bilong en i amamas tumas, na em i no opim dua.
Em i ran i go insait na i tokim ol manmeri olsem, “Pita i kam i stap long dua!”
Na ol i tokim em olsem, “Yu longlong, o?”
Tasol em i strong na i tok, “Nogat.
Tru tumas em i stap.”
Na ol i tok, “Ating yu lukim ensel bilong en tasol.”
Tasol Pita i wok long paitim dua yet.
Orait ol i go opim dua na ol i lukim em, na ol i kirap nogut tru.
Na Pita i mekim nais long han bai ol i mas pasim maus.
Na em i stori long ol long pasin Bikpela i bin mekim bilong bringim em i kam ausait long haus kalabus.
Na Pita i lusim ol na i go long narapela hap.
Long moning ol soldia i lukim Pita i no i stap na ol i kirap nogut tru, na ol i wok long askim ol yet olsem, “Pita i go we?”
Herot i painimaut olsem Pita i no i stap, na em i tokim ol man long go painim Pita, tasol ol i no lukim em.
Olsem na em i kotim ol dispela soldia i bin was long Pita, na em i tok long ol i mas i dai.
Na bihain, Herot i lusim Judia na i go daun long taun Sisaria na i stap.
King Herot i gat bikpela kros long ol manmeri bilong taun Tair na Saidon.
Olsem na ol i bung wantaim na i kam lukim em, long wanem, ol i save kisim kaikai bilong ol long kantri Herot i bosim.
Ol i toktok pastaim wantaim Blastus, em ofisa i bosim rum slip bilong king, na em i wanbel wantaim ol.
Na bihain, ol i go lukim Herot na askim em long marimari long ol na mekim i dai dispela kros.
Orait Herot i makim wanpela de, na long dispela de em i putim bilas bilong king, na em i sindaun long sia king bilong en, na em i mekim bikpela tok long ol.
Na ol manmeri i wok long singaut olsem, “Em i maus bilong wanpela god.
Em i no maus bilong man.”
Herot i harim dispela tok bilong ol, na em i no laik litimapim nem bilong God, olsem na wantu ensel bilong Bikpela i paitim em.
Na sik nogut i kamap long en, na ol liklik snek i kaikai em, na em i dai.
Tasol tok bilong Bikpela i kamap strong na i go long planti ples.
Na Barnabas wantaim Sol tupela i pinisim wok bilong tupela long Jerusalem, na tupela i go bek long Antiok.
Na tupela i bringim Jon Mak i go wantaim tupela.
Sios bilong Antiok i gat sampela man i save autim tok profet na sampela man i save skulim ol manmeri long pasin God i laikim.
Lusius bilong taun Sairini, na Sol, na Manain, em wanpela poroman bilong namba wan gavman Herot.
Wanpela taim ol manmeri bilong sios i lotu long Bikpela na ol i tambu long kaikai.
Na Holi Spirit i tokim ol olsem, “Yupela i mas makim Barnabas wantaim Sol bilong mekim dispela wok mi bin singautim tupela long mekim.”
Olsem na ol i tambu long kaikai na i mekim prea, na ol i putim han long tupela, na ol i salim tupela i go.
Holi Spirit i salim tupela i go, na tupela i go daun long taun Selusia.
Long Selusia tupela i kalap long sip, na sip i kisim tupela i go long ailan Saiprus.
Tupela i kamap long taun Salamis, na tupela i go long ol haus lotu bilong ol Juda na autim tok bilong God.
Jon Mak i bin i go wantaim tupela, na em i helpim tupela.
Tupela i wokabaut long olgeta hap bilong ailan Saiprus, na tupela i kamap long taun Pafos.
Long Pafos tupela i lukim wanpela man i stap, nem bilong en Barjisas.
Em i man bilong mekim ol kain kain marila samting na ol kain kain trik.
Na em i wanpela giaman profet bilong lain Juda.
Dispela man i save stap wantaim namba wan gavman, nem bilong en Sergius Paulus.
Sergius Paulus em i man i gat gutpela tingting na save.
Em i singautim Barnabas na Sol i kam, long wanem, em i laik harim tok bilong God.
Dispela man bilong mekim marila samting, long tok Grik ol i save kolim em long nem Elimas.
Orait Elimas i laik daunim wok bilong Barnabas na Sol, long wanem, em i no laik bai namba wan gavman i bilip long Jisas.
Elimas na i tok olsem, “Yu pikinini bilong Satan.
Yu birua bilong olgeta stretpela pasin.
Olgeta pasin bilong giaman na olgeta pasin nogut i pulap tru long yu.
Yu save bagarapim olgeta stretpela rot bilong Bikpela.
Ating yu no laik lusim dispela pasin?
Nau han bilong Bikpela em i paitim yu, na ai bilong yu bai i pas.
Nau bai yu no inap lukim san, na bai yu stap olsem longtaim liklik.”
Pol i tok olsem na wantu tasol samting olsem klaut i tudak olgeta i pasim ai bilong Elimas.
Na em i go nabaut na i wok long painim man bilong holim han bilong em na soim rot long em.
Namba wan gavman i lukim dispela samting, na em i bilip.
Tingting bilong en i kirap tru long tok bilong Bikpela.
Pol na ol man i wokabaut wantaim em ol i lusim taun Pafos, na sip i kisim ol i go long taun Perga long provins Pamfilia.
Tasol Jon Mak i lusim ol, na em i go bek long Jerusalem.
Ol i lusim Perga, na ol i wokabaut i go kamap long taun Antiok long distrik Pisidia.
Na long de Sabat ol i go insait long haus lotu bilong ol Juda, na ol i sindaun.
Ol hetman bilong haus lotu i ritim pinis tok bilong lo na tok bilong ol profet, orait ol i tokim wanpela man long i go tokim Pol wantaim ol wanwok bilong en olsem, “Ol brata, sapos yupela i gat wanpela tok bilong strongim bel bilong ol manmeri, orait yupela i ken autim.”
Na Pol i sanap na i mekim nais long han bai ol i pasim maus, na em i tok olsem, “Yupela man bilong Israel, na yupela ol arapela man i save aninit long God, yupela harim.
God bilong ol lain Israel em i makim ol tumbuna bilong mipela olsem ol manmeri bilong em yet.
Na taim ol i lusim graun bilong ol na ol i go i stap long Isip, em i mekim ol i kamap bikpela lain.
Bihain, long strong bilong em yet, em i kisim ol long Isip na bringim ol i kam.
Na long taim ol i stap long ples wesan nating, em i karim hevi long pasin bilong ol inap long 40 yia.
Long graun Kenan God i bagarapim 7-pela lain manmeri, na em i givim dispela graun long ol Israel, bai em i ken i stap graun bilong ol.
Olgeta dispela samting i kamap insait long 450 yia samting.
Na bihain long ol Israel i kisim graun pinis, God i makim ol hetman bilong bosim ol Israel, i go inap long taim bilong profet Samuel.
“Orait long dispela taim ol i singaut long kisim wanpela king, na God i makim Sol bilong bosim ol, na em i stap king inap long 40 yia.
Sol em i pikinini bilong Kis, em man bilong lain Benjamin.
Tasol God i rausim em na i makim Devit bilong i stap king bilong ol.
Em i tokim ol man long Devit olsem, ‘Mi lukim pinis Devit, pikinini bilong Jesi, na bel bilong mi i laikim dispela man.
Em bai i bihainim olgeta laik bilong mi.’
Na God i mekim olsem bipo em i bin promis, na long lain bilong dispela man Devit, God i makim wanpela man bilong kisim bek yumi, na i salim em i kam long Israel.
Dispela man em Jisas.
“Taim Jisas i no statim wok bilong en yet, Jon i bin autim tok long ol Israel i mas tanim bel na kisim baptais.
Klostu Jon i laik pinisim wok bilong en, na em i tok olsem, ‘Yupela i ting mi husat?
Mi no dispela man yupela i wetim.
Tasol yupela harim.
Bihain bai wanpela man i kam, na mi no gutpela man inap long mi lusim string i pasim su bilong en.’
“Ol brata, yupela man bilong lain bilong Abraham, na yupela ol arapela man i save aninit long God, harim.
Dispela tok bilong God i kisim bek ol manmeri, em God i salim i kam long yumi tasol.
Ol man i stap long Jerusalem, wantaim ol hetman bilong ol, ol i no save gut long dispela man.
Na ol i no tingim gut tok bilong ol profet, ol i save ritim long olgeta de Sabat.
Olsem na ol i bin tok long dispela man i mas i dai, na long dispela pasin ol inapim tok ol profet i bin mekim bipo.
Ol i no painim wanpela rong long em inap long ol i kotim em na kilim em i dai, tasol ol i strong long namba wan gavman Pailat i mas kilim em i dai.
Ol i mekim pinis olgeta samting bipo ol profet i bin tok long ol man bai i mekim long em, orait ol i kisim em i kam daun long diwai kros, na ol i planim em long wanpela matmat.
Tasol God i kirapim em bek long matmat, na long planti de ol man i bin lusim Galili na i go long Jerusalem wantaim em, ol i bin lukim em.
Nau ol dispela man ol i save autim tok bilong em long ol lain Juda.
“Na mipela i autim gutnius long yupela olsem.
God i bin promis long ol tumbuna long em bai i salim man i kam bilong kisim bek yumi, na nau em i kirapim Jisas long matmat bilong em i ken inapim dispela promis long yumi ol lain pikinini bilong ol.
Tok bilong dispela samting i stap long namba 2 song bilong Buk Song.
‘Yu pikinini bilong mi.
Nau mi kamap papa bilong yu.’
God i kirapim em long matmat, na em i no inap i go bek long matmat moa na i sting.
Em i olsem God i bin tok, ‘Bai mi mekim gut long yupela na givim ol gutpela samting long yupela, olsem bipo mi bin promis long King Devit.
Na dispela samting bai i kamap tru olsem mi bin tok.’
Na i gat narapela tok tu i stap long buk bilong God.
Em i olsem, ‘Bai yu no larim man yu bin makim bilong mekim wok bilong yu i sting long matmat.’
Yumi save, long taim Devit i stap long graun, em i bin bihainim laik bilong God.
Na bihain em i dai na ol i planim em long matmat bilong ol tumbuna bilong en, na bodi bilong en i sting.
Tasol dispela man God i kirapim long matmat, bodi bilong en i no sting.
Olsem na, ol brata, mipela i autim tok long yupela olsem.
Yupela i ken save gut, dispela man em i kam bilong lusim ol sin bilong yupela.
Lo bilong Moses i no inap long lusim sin bilong yupela na kolim yupela stretpela man.
Tasol dispela man em i save lusim olgeta sin bilong olgeta man i bilip long em, na em i kolim ol i stretpela man.
Olsem na yupela lukaut.
Nogut dispela samting bipo ol profet i bin tok long en, em i kam long yupela.
Ol i bin tok olsem, ‘Yupela man bilong tok bilas, yupela lukluk, na bai yupela i kirap nogut na bai yupela i bagarap.
Mi bai mekim narakain samting i kamap namel long yupela.
Na sapos wanpela man i tokim yupela long dispela samting mi laik mekim, bai yupela i no inap bilipim.’
Pol i autim tok pinis, orait em wantaim Barnabas i laik wokabaut i go ausait, na ol manmeri i tokim tupela olsem, “Long dispela de Sabat i laik kamap, yutupela i mas kam bek na autim sampela tok moa long mipela long ol dispela samting.”
Na ol i lusim haus lotu na i go ausait, na planti Juda wantaim planti manmeri bilong ol arapela lain i bihainim pasin bilong lotu bilong ol Juda, ol i bihainim Pol wantaim Barnabas.
Na tupela i givim tok long ol na kirapim tingting bilong ol long ol i mas bihainim laik bilong God na i stap strong long marimari bilong en.
Long de Sabat bihain, klostu olgeta manmeri bilong dispela taun ol i kam bung bilong harim Pol tupela Barnabas i autim tok bilong God.
Tasol taim ol Juda i lukim dispela bikpela lain manmeri, bel bilong ol i nogut tru.
Na ol i wok long daunim tok bilong Pol, na ol i tok bilas long em.
Olsem na Pol tupela Barnabas i tokaut strong long ol olsem, “Tru, mitupela i mas givim tok bilong God long yupela Juda pastaim.
Tasol yupela i givim baksait long dispela tok, na i olsem yupela yet i tok, ‘Mipela i no inap long kisim laip i stap gut oltaim.’
Olsem na yupela harim.
Nau mitupela i no ken autim tok moa long yupela.
Mitupela bai i autim tok long ol arapela lain, long wanem, Bikpela i tokim mipela olsem, ‘Mi mekim yu i kamap olsem lait bilong olgeta kantri, na bai yu helpim ol manmeri long olgeta hap bilong graun, na bai mi kisim bek ol.’
Ol manmeri bilong ol arapela lain i harim dispela tok, na bel bilong ol i gutpela tru.
Ol i amamas long tok bilong Bikpela.
Na olgeta manmeri God i bin makim bilong kisim laip i stap gut oltaim, dispela ol manmeri i bilip.
Na ol i kisim tok bilong Bikpela i go nabaut long olgeta hap bilong dispela distrik.
Tasol ol Juda i kirapim bel bilong ol meri i gat biknem na i save bihainim pasin bilong lotu bilong ol, na ol i kirapim bel bilong ol hetman bilong dispela taun, na ol manmeri bilong taun i stat long mekim nogut long Pol tupela Barnabas.
Na ol i rausim tupela long dispela distrik.
Olsem na tupela i rausim pipia graun i stap long lek bilong tupela, bai ol manmeri i ken save ol i gat asua long dispela pasin bilong ol.
Na tupela i lusim Antiok na i go long taun Aikoniam.
Tasol Holi Spirit i pulap long ol manmeri bilong Antiok i bilip long Jisas, na ol i amamas tru.
Long Aikoniam Pol na Barnabas i mekim wankain pasin olsem tupela i bin mekim long Antiok.
Tupela i go insait long haus lotu bilong ol Juda, na tupela i autim tok.
Tupela i autim gut tru na bikpela lain Juda na Grik ol i bilip.
Tasol sampela Juda i no bilip, ol i kirapim bel bilong ol manmeri bilong ol arapela lain, na ol i mekim ol i bel nogut long ol manmeri i bilip.
Tupela i stap longpela taim long Aikoniam, na tupela i no pret long autim tok bilong marimari bilong Bikpela.
Na Bikpela i givim strong long tupela, na tupela i wokim ol kain kain mirakel.
Long dispela pasin Bikpela i soim ol manmeri olsem, dispela tok tupela i autim, em i tru tasol.
Tasol ol manmeri bilong dispela taun ol i bruk tupela lain.
Sampela i wanbel wantaim ol Juda, na sampela i wanbel wantaim tupela aposel.
Bihain ol Juda wantaim ol man bilong ol arapela lain ol i kirap wantaim ol hetman bilong ol, na ol i laik mekim nogut long Pol tupela Barnabas.
Ol i laik tromoi ol ston na kilim tupela i dai.
Barnabas tupela Sol i harim tok long dispela samting ol man i laik mekim, orait tupela i ranawe i go long tupela taun bilong distrik Likonia, em taun Listra na Derbe, na long ol ples i stap klostu long dispela tupela taun.
Na tupela i wok long autim gutnius long ol dispela ples.
Long taun Listra i gat wanpela man i stap, em i no gat strong long lek bilong en.
Taim mama i karim em, em i lek nogut pinis na em i no bin wokabaut liklik.
Em i save sindaun tasol i stap.
Dispela man i harim Pol i autim tok.
Na Pol i lukluk strong long em, na em i lukim olsem dispela man i bilip na em inap long kamap gutpela.
Olsem na Pol i tokaut strong olsem, “Yu kirap na sanap.”
Orait dispela man i kalap na sanap na em i wokabaut.
Planti manmeri i lukim dispela samting Pol i mekim, na ol i singaut long tok ples bilong Likonia olsem, “Ol god i kamap olsem man, na ol i kam daun long yumi.”
Na Barnabas ol i kolim god Sus.
Na Pol em i man bilong mekim toktok, olsem na ol i kolim em god Hermes.
Haus lotu bilong god Sus i stap klostu long dua bilong banis i raunim dispela taun.
Na pris bilong dispela haus lotu em i kisim sampela bulmakau man na sampela plaua ol i bin ropim, na em i kam long dua bilong banis bilong taun.
Em wantaim ol manmeri ol i laik mekim ofa long Barnabas wantaim Pol.
Tasol tupela aposel i harim tok long dispela samting ol i laik mekim, na tupela i kirap nogut tru na brukim klos bilong tupela.
Na tupela i ran i go namel long ol manmeri na tupela i singaut olsem, “Ol pren, watpo yupela i mekim dispela pasin?
Mitupela i man tasol, wankain olsem yupela.
Mitupela i autim gutnius long yupela olsem, yupela i mas lusim ol dispela samting nating yupela i save lotu long en, na yupela i mas tanim i go long God i gat laip.
Em God i bin wokim skai na graun na solwara, wantaim olgeta samting i stap long en.
Tru, long taim bilong ol tumbuna em i bin larim olgeta lain manmeri i wokabaut long pasin bilong ol yet.
Tasol em i no bin hait olgeta bai ol man i no ken save long em.
Oltaim em i save mekim gutpela pasin long yupela.
Em i mekim ren i lusim skai na i kam daun long yupela, na em i mekim planti gutpela kaikai i kamap.
Em i givim yupela planti kaikai na i mekim bel bilong yupela i amamas.”
Tupela i mekim dispela tok, tasol tupela i hatwok tru long pasim ol manmeri, bai ol i no ken mekim ofa long tupela.
Tasol bihain sampela Juda bilong taun Antiok na Aikoniam i kam long taun Listra, na ol i pulim tingting bilong ol manmeri na mekim ol i birua long Pol.
Olsem na ol i tromoi ston long Pol.
Na taim ol i ting em i dai pinis, ol i pulim bodi bilong en i go lusim i stap ausait long taun.
Tasol ol manmeri i bilip long Jisas, ol i kam sanap raunim em, na Pol i kirap gen na i go insait long taun.
Na long de bihain em i go wantaim Barnabas long taun Derbe.
Tupela i autim gutnius long Derbe, na tupela i mekim planti manmeri i kamap disaipel.
Na bihain tupela i go bek long Listra na Aikoniam na Antiok, na tupela i strongim bel bilong ol disaipel.
Tupela i tok strong long ol olsem, “Yupela i mas i stap strong long bilip.
Yumi laik i go insait long kingdom bilong God, tasol pastaim yumi mas wokabaut long rot i gat planti hevi i stap long en.”
Na tupela i makim ol hetman bilong olgeta sios.
Na tupela i tambu long kaikai na i mekim prea, na long dispela pasin tupela i putim ol dispela lain i bilip long Bikpela long han bilong Bikpela.
Bihain Barnabas na Sol i wokabaut i go namel long distrik Pisidia, na tupela i go kamap long provins Pamfilia.
Tupela i autim tok bilong God long taun Perga, na bihain tupela i go daun long taun Atalia.
Long Atalia tupela i kalap long sip, na sip i kisim tupela i go long Antiok, em dispela taun bipo ol Kristen i bin putim tupela long han bilong God, bai em i ken marimari long tupela, na tupela i ken mekim dispela wok.
Nau tupela i mekim pinis, na tupela i go bek long Antiok.
Tupela i kamap pinis, orait tupela i singautim ol manmeri bilong sios i kam bung.
Na tupela i tokim ol long olgeta samting God i bin mekim long han bilong tupela.
Tupela i tok olsem, “God i bin opim rot long ol manmeri bilong ol arapela lain, na ol i bilip.”
Na tupela i stap planti de wantaim ol disaipel long Antiok.
Orait sampela man bilong Judia i kam daun long Antiok na ol i skulim ol Kristen olsem, “Sapos yupela i no bihainim pasin bilong Moses na ol i no katim skin bilong yupela, orait God bai i no inap kisim bek yupela.”
Pol tupela Barnabas i harim tok ol dispela man i mekim, na tupela i kirapim bikpela tok pait wantaim ol, na ol i paitim toktok moa yet long dispela samting.
Olsem na ol Kristen i makim Pol na Barnabas wantaim ol arapela man bilong i go long Jerusalem na stretim tok wantaim ol aposel na ol hetman bilong sios.
Ol Kristen i salim ol i go, na ol i wokabaut i go namel long distrik Fonisia na Samaria.
Ol i wok long toksave long ol Kristen bilong dispela tupela distrik, long God i bin tanim bel bilong ol manmeri bilong ol arapela lain.
Ol Kristen i harim dispela tok na ol i belgut tru.
Ol i go kamap long Jerusalem, na olgeta manmeri bilong sios wantaim ol aposel na hetman ol i gude tru long ol.
Na Pol tupela Barnabas i tokim ol long olgeta samting God i bin mekim long han bilong tupela.
Orait na ol aposel na ol hetman ol i bung bilong stretim dispela tok.
Ol i mekim planti toktok pinis, na Pita i sanap na i tokim ol olsem, “Ol brata, yupela i save, bipo God i tilim wok long yumi, na em i makim mi bilong givim gutnius long ol arapela lain, bai ol i ken harim na bilip.
God i save long bel bilong olgeta manmeri, na em i givim Holi Spirit long ol, wankain olsem em i bin givim long yumi.
Long dispela pasin em i soim yumi olsem, bel bilong en i amamas long kisim ol.
Em i no mekim wanpela pasin long yumi na narapela pasin long ol.
Ol i bilip long em, na long rot bilong dispela bilip tasol em i mekim ol i kamap klin long ai bilong en.
Olsem na bilong wanem yupela i laik traim God nau?
Yupela i no ken pasim dispela hevipela samting long sol bilong ol Kristen.
Bipo ol tumbuna bilong yumi na yumi tu i no inap long karim dispela hevi.
Tasol yumi bilip olsem, long marimari bilong Bikpela Jisas, God bai i kisim bek yumi, olsem em i kisim bek ol dispela man tu.”
Pita i tok olsem, orait ol man i kibung i stap, ol i no mekim wanpela tok.
Ol i putim yau long tok bilong Barnabas wantaim Pol.
Na tupela i autim tok bilong olkain mirakel God i bin wokim long han bilong tupela namel long ol manmeri bilong ol arapela lain.
Tupela i tok pinis, orait Jems i tok olsem, “Ol brata, yupela harim tok bilong mi.
Saimon i tokim yupela pinis long namba wan taim God i kam long ol man bilong ol arapela lain, bilong kisim ol lain manmeri bilong ol na mekim ol i kamap lain bilong em yet.
Na tok bilong ol profet tu em i wankain.
Ol i bin raitim tok olsem, ‘Bikpela i tok, “Lain bilong Devit i olsem wanpela haus sel i pundaun pinis.
Tasol bihain bai mi kam bek, na bai mi sanapim gen.
Ol samting bilong dispela haus i bagarap, em bai mi wokim nupela gen, na bai mi sanapim gen dispela haus.
Olsem na bai ol arapela manmeri i ken wok long painim mi Bikpela.
Em olgeta manmeri bilong ol arapela lain, mi makim ol pinis bilong mi yet.”
Dispela em i tok bilong Bikpela.
Bipo tru em i bin tok long ol dispela samting bai i kamap.’
“Olsem na tingting bilong mi em i olsem.
Yumi no ken givim hevi long ol dispela man bilong ol arapela lain i bin tanim bel i go long God.
Mobeta yumi raitim pas i go long ol, na tokim ol olsem, ol i no ken kisim kaikai samting ol man i bin ofaim long ol giaman god na long dispela pasin em i kamap doti long ai bilong God.
Na ol i no ken mekim ol kain kain pasin pamuk.
Na ol i no ken kaikai abus ol man i pasim nek bilong en na kilim i dai, long wanem, ol i no ken kaikai abus i gat blut i stap yet long en.
Yumi save, long bipo yet na i kam inap long nau, long olgeta taun bilong ol arapela lain i gat ol man i save autim tok bilong Moses.
Na long olgeta de Sabat ol i save ritim tok bilong em insait long ol haus lotu.”
Orait ol aposel na ol hetman wantaim olgeta manmeri bilong sios ol i pasim tok, na ol i makim tupela man bilong ol.
Wanpela em Judas, em i gat narapela nem Barsabas, na narapela em Sailas.
Tupela i stap lida namel long ol Kristen.
Na ol i salim tupela i go long taun Antiok wantaim Pol na Barnabas.
“Mipela aposel na mipela hetman, mipela ol brata bilong yupela, mipela i raitim dispela pas i go long yupela ol brata bilong ol arapela lain i stap long taun Antiok na long olgeta hap bilong provins Siria na Silisia.
Gude tru ol brata.
Mipela i harim pinis olsem, sampela man bilong mipela i bin kam long yupela na mekim yupela i kirap nogut long toktok bilong ol.
Na ol i wok long paulim tingting bilong yupela.
Tasol mipela i no tokim ol long mekim olsem.
Mipela i harim tok long dispela samting i bin kamap, olsem na mipela i wanbel na mipela i pasim tok long makim tupela brata na salim tupela i kam long yupela, wantaim tupela brata mipela i save laikim tumas, em Barnabas na Pol.
Maski tupela inap tru long lusim laip bilong tupela, tupela i no pret long tokaut long nem bilong Jisas Krais, Bikpela bilong yumi.
Olsem na mipela i salim Judas tupela Sailas i kam long yupela, na tupela bai i givim dispela tok long yupela long maus bilong tupela yet.
Holi Spirit i stap wantaim mipela na mipela i pasim tok olsem, mipela i no laik putim planti hevi long yupela.
Olsem na yupela i mas bihainim ol dispela pasin tasol.
Yupela i no ken kaikai abus ol i bin kilim bilong mekim ofa long ol giaman god.
Na yupela i no ken kaikai abus i gat blut i stap yet long en, olsem na yupela i no ken kaikai abus ol man i bin pasim nek bilong en na kilim i dai.
Na yupela i mas abrusim olkain pasin pamuk.
Sapos yupela i lukaut gut na yupela i abrusim ol dispela pasin, em bai i gutpela.
Em tasol tok bilong mipela.
Yupela i ken i stap gut.”
Orait ol manmeri bilong sios i salim ol dispela man na ol i go daun long Antiok.
Na long Antiok ol i bungim ol manmeri bilong sios na ol i givim dispela pas long ol.
Ol manmeri i ritim pinis, na ol i amamas long kisim dispela gutpela tok bilong strongim ol.
Judas wantaim Sailas tupela i profet.
Olsem na tupela i givim planti gutpela tok long ol Kristen, na long dispela pasin tupela i strongim bel bilong ol.
Tupela i stap longtaim liklik long Antiok, na bihain ol Kristen i tok gutbai long tupela na salim tupela i go bek long ol man i bin salim tupela i kam.
Na Pol wantaim Barnabas tupela i stap long Antiok.
Tupela i wok wantaim planti arapela man long skulim ol manmeri long tok bilong God na long autim gutnius bilong Bikpela.
Sampela de i go pinis, orait Pol i tokim Barnabas olsem, “Mitupela i mas i go bek na lukim ol brata long olgeta taun, bipo mitupela i autim tok bilong Bikpela long ol.
Olsem bai mitupela i ken save, ol i stap gut, o nogat.”
Orait Barnabas i laik kisim Jon, narapela nem bilong en Mak, i go wantaim tupela.
Tasol Pol i tok, “Dispela man bipo em i bin lusim mitupela long provins Pamfilia, na em i no laik i go wantaim mitupela long mekim wok, olsem na mitupela i no ken kisim em i go wantaim mitupela.”
Tupela i tok kros planti long dispela samting.
Olsem na tupela i bruk na tupela i no moa wok wantaim.
Barnabas i kisim Mak i go wantaim em, na tupela i kalap long wanpela sip na i go long ailan Saiprus.
Na Pol i kisim Sailas.
Na taim tupela i laik i go, ol Kristen i tokim tupela olsem, “Marimari bilong Bikpela i ken i stap wantaim yutupela.”
Orait na tupela i wokabaut i go nabaut long provins Siria na Silisia, na Pol i wok long strongim ol manmeri bilong ol sios i stap long dispela hap.
Pol i go kamap long Derbe na long Listra tu.
Long dispela taun wanpela Kristen i stap, nem bilong en Timoti.
Em i pikinini bilong wanpela Juda meri, em i Kristen.
Na papa bilong en i bilong ol Grik.
Ol Kristen long Listra na Aikoniam ol i tok long pasin bilong em olsem, Timoti i gutpela man.
Pol i laikim Timoti i go wantaim em.
Olsem na em i kisim em na i katim skin bilong en.
Em i ting long ol Juda i stap long ol dispela hap, na em i mekim dispela pasin, long wanem, olgeta Juda i save olsem, papa bilong Timoti em i Grik.
Ol i wokabaut i go long ol taun, na dispela tok bipo ol aposel na ol hetman ol i pasim long Jerusalem, em ol i givim long ol Kristen.
Na ol i tok, “Yupela i mas bihainim dispela.”
Olsem na bilip bilong ol manmeri bilong ol sios i kamap strong moa, na namba bilong ol i go bikpela moa long olgeta de.
Pol na Sailas na Timoti i wokabaut i go namel long distrik Frigia na Galesia, long wanem, Holi Spirit i bin tambuim ol long autim tok long provins Esia.
Ol i go inap long distrik Misia, na ol i laik wokabaut i go insait long provins Bitinia, tasol Spirit bilong Jisas i pasim ol.
Olsem na ol i abrusim Misia na ol i go daun long taun Troas.
Na long nait Pol i lukim wanpela samting olsem driman.
Em i lukim wanpela man bilong provins Masedonia i sanap na i singautim Pol na i tok olsem, “Yu mas brukim solwara na yu kam long Masedonia na helpim mipela.”
Mipela i save, God i singautim mipela bilong autim gutnius long ol.
Olsem na mipela i kalap long sip long Troas, na sip i ran i go stret long Samotres.
Na long narapela de em i ran i go long Neapolis.
Na mipela i lusim dispela ples na i go kamap long Filipai.
Em i wanpela taun bipo ol Rom i kam sindaun long en, na em i namba wan taun bilong distrik Masedonia.
Mipela i stap sampela de long dispela taun.
Na long de Sabat mipela i go ausait long dua bilong banis bilong taun, na mipela i go long wanpela wara.
Mipela i ting klostu long dispela wara i gat ples bilong mekim prea.
Na long dispela wara mipela i lukim sampela meri ol i bung i stap, na mipela i sindaun toktok wantaim ol.
Wanpela meri, nem bilong en Lidia, em i harim dispela tok.
Em i save lotu long God.
Em i meri bilong taun Taiataira, na em i save wok bisnis long retpela laplap.
Bikpela i tanim bel bilong em, na em i putim yau long dispela tok Pol i mekim.
Em i kisim baptais, na ol wanhaus bilong en wantaim.
Em i kisim baptais pinis, na em i tokim mipela, “Sapos yupela i ting mi bilip tru long Bikpela, orait yupela i ken i kam i stap long haus bilong mi.”
Na em i strong tumas long mipela, na mipela i bihainim tok bilong em.
Long wanpela de mipela i wokabaut i go long ples bilong mekim prea, na wanpela wokmeri nating i bungim mipela long rot.
Dispela meri i gat wanpela spirit i stap long en, na em i save tokaut long ol samting bai i kamap bihain.
Olsem na ol bosman bilong dispela meri i save kisim planti mani long wok dispela meri i save mekim.
Orait dispela meri i bihainim Pol na mipela, na em i wok long singaut olsem, “Ol dispela man ol i wokman bilong God Antap Tru.
Ol i save tokim yupela long rot bilong God i kisim bek yupela.”
Planti de dispela meri i mekim olsem.
Na bihain Pol i les tru long harim singaut bilong en, olsem na em i tanim na i tokim dispela spirit, “Long nem bilong Jisas Krais, mi tokim yu, yu lusim dispela meri na yu go.”
Na wantu dispela spirit i lusim meri na i go.
Ol bosman bilong dispela meri ol i lukim olsem rot bilong ol bilong kisim mani i no moa i stap.
Olsem na ol i holimpas Pol tupela Sailas, na ol i pulim tupela i go long ol hetman long ples bung.
Ol i bringim tupela i go long ol jas, na ol i tokim ol jas olsem, “Dispela tupela man i bilong lain Juda.
Tupela i wok long kirapim trabel long taun bilong yumi.
Na tupela i laik pulim ol manmeri long bihainim sampela pasin em i tambu long yumi ol man bilong kantri Rom i mekim.”
Ol manmeri i kam bung, ol tu i sutim tok long tupela.
Orait ol jas i rausim klos bilong tupela na ol i tokim sampela man long paitim tupela long kanda.
Ol i paitim tupela nogut tru, na ol jas i putim tupela long kalabus.
Na ol i givim strongpela tok long woda i bosim haus kalabus, long em i mas was gut tru long tupela.
Woda i harim dispela tok bilong ol jas, orait em i putim tupela long rum i stap insait tru long haus kalabus.
Na em i pasim strong lek bilong tupela long plang.
Long biknait Pol tupela Sailas i wok long beten na mekim song long God.
Na ol arapela kalabus i harim i stap.
Na wantu wanpela bikpela guria i kamap, na i sakim olgeta pos bilong haus kalabus.
Na olgeta dua bilong haus kalabus i op, na ol sen bilong olgeta kalabus i lus.
Na woda i kirap na i lukim olgeta dua bilong haus kalabus i op i stap, na em i ting olgeta kalabus i ranawe pinis.
Olsem na em i pulim bainat bilong en na i laik kilim i dai em yet.
Tasol Pol i singaut strong, “Yu no ken bagarapim yu yet.
Mipela olgeta i stap.”
Na woda i singaut long ol man long bringim lait, na em i ran i kam insait long rum Pol tupela Sailas i stap long en.
Em i pret tru na em i guria, na em i pundaun klostu long lek bilong Pol na Sailas.
Na bihain woda i kisim tupela i go ausait, na i askim tupela olsem, “Tupela bikman, mi mas mekim wanem samting na bai God i kisim bek mi?”
Na tupela i tok olsem, “Yu mas bilip long Bikpela Jisas, na bai God i kisim bek yu wantaim ol lain bilong yu, na bai yupela i bilong em.”
Na tupela i autim tok bilong Bikpela long em na long ol lain bilong em.
Na long biknait yet, dispela woda i kisim tupela na i wasim sua bilong tupela.
Na em wantaim olgeta lain bilong en i kisim baptais.
Na woda i kisim tupela i go long haus bilong en, na em i givim kaikai long tupela.
Na em wantaim olgeta lain bilong en, ol i amamas tru, long wanem, nau ol i bilip long God.
Long moning ol jas i salim ol plisman i kam, na ol i tokim woda olsem, “Ol jas i tok, yu ken lusim dispela tupela man i go.”
Na woda i go tokim Pol.
Em i tok olsem, “Ol jas i salim tok long lusim yutupela i go.
Olsem na yutupela i ken lusim kalabus na i go, na yutupela i ken i stap bel isi.”
Tasol Pol i tokim ol plisman olsem, “Mitupela i man bilong kantri Rom.
Bilong wanem na ol jas i no harim gut kot bilong mitupela na painimaut mitupela i bin mekim wanpela rong, o nogat?
Tasol ol i paitim mitupela nating long ai bilong ol manmeri.
Na ol i putim mitupela long kalabus.
Na nau ating ol i laik hait tasol na rausim mitupela i go, a?
Ol yet i ken i kam na bringim mitupela i go ausait.”
Orait ol plisman i bringim tok bilong Pol i go long ol jas.
Na taim ol jas i harim olsem Pol na Sailas i man bilong Rom, ol i pret.
Olsem na ol jas i go long haus kalabus na tok sori long tupela, na ol i bringim tupela i go ausait.
Na ol i askim tupela long lusim dispela taun na i go.
Bihain long tupela i lusim haus kalabus, tupela i go long haus bilong Lidia.
Tupela i lukim ol Kristen na i givim sampela tok long ol bilong strongim bel bilong ol.
Na bihain tupela i lusim taun na i go.
Pol wantaim ol poroman bilong en i wokabaut i go long taun Amfipolis.
Na ol i lusim dispela taun na i go long taun Apolonia.
Na ol i lusim dispela taun tu na i go kamap longtaun Tesalonaika.
Wanpela haus lotu bilong ol Juda i stap long dispela taun.
Na Pol i mekim wankain pasin olsem oltaim em i save mekim.
Em i go insait long dispela haus lotu wantaim ol Juda, na long tripela de Sabat em i toktok wantaim ol long ol tok i stap long buk bilong God.
Em i autim as bilong tok bilong God na i tokim ol olsem, “Dispela man God i makim bilong kisim bek ol manmeri bilong en, em i mas karim pen na i dai, na bihain em i mas kirap bek.”
Na em i tok olsem, “Dispela Jisas mi autim tok bilong en long yupela, em tasol dispela man God i makim bilong kisim bek ol manmeri bilong en.”
Orait na sampela manmeri namel long ol, ol i bilip, na ol i bihainim Pol tupela Sailas.
Grik i save lotu long God, na bikpela lain bilong ol i bihainim tupela.
Na planti bilong ol meri i gat biknem, ol tu i bihainim tupela.
Tasol ol Juda i lukim ol dispela lain i bihainim tupela, na ol i bel nogut.
Olsem na ol i kisim sampela bilong ol man nogut i save stap nabaut long ples bung.
Na ol i bungim planti manmeri moa, na ol i kirapim bel bilong ol manmeri bilong dispela taun, na ol i go brukim dua bilong haus bilong Jeson.
Na ol i wok long painim Pol tupela Sailas, bilong kisim tupela i go ausait na putim long han bilong ol manmeri.
Tasol ol i no lukim tupela, olsem na ol i pulim Jeson wantaim ol arapela Kristen i go long ol hetman bilong dispela taun.
Na ol i singaut olsem, “Dispela ol man i save raun na mekim pasin nogut i kamap long olgeta hap bilong graun, na nau ol i kam i stap hia.
Na Jeson i kisim ol i go i stap long haus bilong en.
Olgeta dispela man ol i save sakim lo bilong Sisar.
Ol i save tok, ‘Narapela king i stap, nem bilong en Jisas.’
Ol manmeri wantaim ol hetman bilong taun ol i harim dispela tok, na ol i kirap nogut na i wok long singaut nabaut.
Orait ol hetman i mekim Jeson wantaim ol arapela man i baim kot pastaim, na ol i lusim ol i go.
Tudak i kamap pinis, orait ol Kristen i salim Pol wantaim Sailas i go long taun Beria.
Tupela i go kamap long Beria, na tupela i go insait long haus lotu bilong ol Juda.
Ol Juda i stap long Beria ol i gutpela lain manmeri, na pasin bilong ol i winim tru pasin bilong ol Juda bilong Tesalonaika.
Ol i harim tok bilong Pol, na ol i laikim tru.
Na long olgeta de ol i save ritim na skelim tok i stap long buk bilong God, bilong ol i ken save, tok bilong Pol em i tru, o nogat.
Olsem na planti manmeri bilong ol Juda i bilip.
Na planti Grik i gat nem, ol tu i bilip, ol man na meri wantaim.
Bihain ol Juda bilong Tesalonaika i harim tok long Pol i autim tok bilong God i stap long Beria.
Olsem na ol i go long dispela taun, na ol i paulim tingting bilong ol manmeri na mekim ol i kirap nogut.
Orait na kwiktaim ol Kristen i salim Pol i go daun long nambis.
Tasol Sailas tupela Timoti i stap long Beria.
Na ol man i bringim Pol long rot, ol i bringim em i go inap long Atens.
Na bihain ol i laik i go bek, na Pol i salim tok long Sailas wantaim Timoti olsem, “Yutupela i mas i kam long mi kwiktaim.”
Pol i wetim Sailas tupela Timoti i stap long Atens, na em i lukim dispela taun i gat planti tumas piksa bilong ol giaman god.
Na dispela i mekim bel bilong en i nogut tru.
Olsem na em i go long haus lotu bilong ol Juda na em i toktok wantaim ol Juda na ol man bilong ol arapela lain i save lotu long God.
Na long olgeta de em i go long ples bung na i toktok wantaim ol manmeri i kam i stap long dispela hap.
Sampela i tok, “Dispela man bilong toktok nabaut em i laik tok wanem?”
Na sampela i tok, “Ating em i autim tok bilong ol god bilong narapela ples.”
Pol i laik autim gutnius bilong Jisas na em i tokim ol long Jisas na long pasin bilong kirap bek long matmat, olsem na ol i mekim dispela tok.
Orait ol i kisim Pol na bringim em i go long ol kaunsil i save bung long maunten Areopagus.
Na ol i tokim em olsem, “Mipela i laik save long dispela nupela tok yu save givim long ol manmeri.
Mipela i harim tok bilong yu, na mipela i pilim em i narakain tru.
Olsem na mipela i laik save long as bilong dispela tok yu mekim.”
Olgeta Atens wantaim ol man bilong ol arapela ples i kam i stap long taun Atens, ol i no save mekim narapela samting.
Oltaim ol i save laikim tumas long harim tok long ol nupela kain tingting, na ol i save toktok namel long ol yet long olkain nupela tok ol i bin harim.
Orait Pol i sanap namel long ol kaunsil long maunten Areopagus na em i tok olsem, “Yupela man bilong Atens, mi lukim yupela i strong moa long mekim olgeta kain pasin bilong lotu.
Pastaim mi wokabaut i go, na mi lukim ol samting yupela i save lotu long en.
Na mi lukim wanpela alta tu, ol i bin raitim tok long en olsem, ‘Dispela alta em i bilong wanpela god mipela i no save long en.’
Orait dispela God yupela i no save long en na yupela i lotu nating long en, nau mi laik autim tok bilong en long yupela.
“God i bin wokim skai na graun wantaim olgeta samting i stap long en, dispela God em i Bikpela bilong heven na bilong graun.
Olsem na em i no save sindaun insait long ol haus lotu ol man i wokim.
Em i no sot long wanpela samting na yumi man i mas mekim wanpela samting long han bilong yumi bilong helpim em.
Em yet i save givim laip na win na olgeta samting long olgeta manmeri.
Long wanpela tumbuna tasol em i bin mekim olgeta lain manmeri i kamap.
Na em i putim ol i stap long olgeta hap bilong graun.
Em yet i bin makim taim bilong ol i ken i stap, na em i bin putim mak bilong graun bilong ol.
God i laik bai ol manmeri i ken kam long em na save tru long em, olsem na em i putim ol i stap, bai ol i ken wok long painim em.
Tasol em i no i stap longwe long yumi olgeta wan wan.
‘Yumi save kisim laip long em na em wanpela tasol i givim strong long yumi na yumi save wokabaut.’
‘Yumi tu i stap pikinini bilong em.’
Orait yumi stap pikinini bilong God, olsem na yumi no ken ting God em i olsem gol na silva na ston.
Na yumi no ken ting em i olsem ol samting yumi man i save wokim long han na tingting bilong yumi yet.
“Bipo ol man i no gat save, na God i no toktok planti long ol samting ol i bin mekim long dispela taim.
Tasol nau em i tok strong long olgeta man long olgeta ples i mas tanim bel.
Em i makim pinis wanpela de bilong em bai i kotim ol manmeri.
Na long stretpela pasin bilong en, em bai i skelim pasin bilong olgeta manmeri bilong graun.
Na em i bin makim wanpela man bilong bosim dispela kot.
Dispela man i bin dai na God i kirapim em bek long matmat.
Olsem na yumi ken bilip tru long God i bin givim dispela wok long em.”
Ol i harim dispela tok bilong man i kirap bek long matmat, na sampela i tok bilas long Pol.
Na sampela i tok, “Mipela i laik harim yu i toktok gen long dispela samting.”
Orait Pol i lusim ol na i go.
Tasol sampela man i bihainim em na ol i bilip.
Wanpela em Dionisius, em wanpela memba bilong dispela kaunsil i save bung long maunten Areopagus.
Na wanpela meri, nem bilong en Damaris, em i bilip, na ol arapela manmeri tu i bilip.
Bihain Pol i lusim Atens na i go long taun Korin, na em i bungim wanpela Juda, nem bilong en Akwila.
As ples bilong Akwila em provins Pontus.
Bipo liklik, em wantaim meri bilong en, Prisila, tupela i bin lusim kantri Itali na i kam, long wanem, Sisar Klodius i bin tokim olgeta Juda long ol i mas lusim biktaun Rom na i go long narapela hap.
Orait Pol i go lukim tupela.
Em i save mekim wankain wok olsem tupela, em wok bilong wokim ol haus sel.
Olsem na Pol i stap wantaim tupela, na ol i wok i stap.
Long olgeta de Sabat Pol i save go long haus lotu bilong ol Juda na em i save toktok wantaim ol.
Em i laik kirapim tingting bilong ol Juda na ol Grik bai ol i bilip long Jisas.
Tasol taim Sailas tupela Timoti i lusim Masedonia na i kam daun, orait Pol i wok long autim tok bilong God long olgeta de.
Em i autim tok strong long ol Juda olsem, “Jisas em i man God i makim bilong kisim bek ol manmeri bilong en.”
Tasol ol Juda i no laik harim tok bilong en, na ol i tok bilas long em.
Olsem na em i mekim olsem em i rausim pipia i stap long klos bilong en, na em i tokim ol olsem, “Sapos yupela i lus, em i asua bilong yupela yet.
Mi no gat rong long dispela.
Nau bai mi go autim tok long ol man bilong ol arapela lain.”
Orait na Pol i lusim dispela haus lotu, na em i go long haus bilong wanpela man, nem bilong en Titius Jastus.
Dispela man i save lotu long God, na haus bilong en i stap klostu tru long haus lotu bilong ol Juda.
Hetman bilong haus lotu bilong ol Juda, em wanpela man nem bilong en Krispus.
Em wantaim olgeta famili bilong en, ol i bilip long Bikpela.
Na planti manmeri bilong Korin ol i harim tok bilong Pol, na ol tu i bilip na kisim baptais.
Long wanpela nait Bikpela i kamap long Pol long wanpela samting olsem driman, na i tokim em olsem, “Yu no ken pret.
Yu mas tokaut.
Yu no ken pasim maus.
Mi stap wantaim yu, na i no inap wanpela man i kirap na i mekim nogut long yu, long wanem, planti manmeri bilong mi i stap long dispela taun.”
Pol i stap long Korin inap long wan yia na 6 mun, na em i lainim ol long tok bilong God.
Tasol taim Galio i kamap namba wan gavman bilong provins Akaia, ol Juda i kirap wantaim na i birua long Pol.
Ol i bringim em i go long kot, na ol i tok olsem, “Dispela man i save lainim ol manmeri long sakim tok bilong lo na mekim lotu long God long narakain pasin.”
Pol i laik bekim tok bilong ol, tasol Galio i tokim ol Juda olsem, “Yupela ol Juda, sapos dispela man i kalapim lo o sapos em i mekim wanpela kain pasin nogut, orait mi inap harim tok bilong yupela.
Tasol yupela i wari long ol pasin bilong toktok na long ol nem na long lo bilong yupela yet, na yupela i kam long mi.
Maski, yupela yet i mas stretim dispela tok.
Mi no inap harim kot long kain samting olsem.”
Na em i rausim ol long kot.
Sostenes, em hetman bilong haus lotu bilong ol Juda, na ol i paitim em klostu long ples bilong kot.
Tasol Galio i no wari long dispela samting ol i mekim.
Pol i stap long Korin planti de, na bihain em i gutbai long ol Kristen.
Na em i go long taun Senkria na i kalap long wanpela sip i laik i go long distrik Siria.
Prisila wantaim Akwila tupela i go wantaim em.
Long taim Pol i stap long Senkria em i katim gras bilong en, long wanem, em i bin mekim wanpela promis long God.
Ol i go kamap long taun Efesus, na Pol i lusim tupela long dispela hap.
Em yet i go insait long haus lotu bilong ol Juda na i toktok wantaim ol.
Ol i tokim em olsem, “Yu mas i stap longtaim liklik wantaim mipela.”
Tasol em i tok, “Mi no inap.”
Na bihain em i tok gutbai long ol, na em i tok olsem, “Sapos God i laik, orait mi bai kam bek gen long yupela.”
Na em i go long sip na i lusim Efesus.
Sip i go sua long taun Sisaria, na Pol i lusim sip na i go antap long Jerusalem na i givim gude long ol manmeri bilong sios.
Na bihain em i lusim ol na i go daun long taun Antiok.
Pol i stap longpela taim liklik long Antiok na bihain em i go.
Em i wokabaut i go long ol ples i stap long graun bilong distrik Galesia na Frigia, na em i wok long strongim bilip bilong olgeta manmeri i bilip long Jisas.
Wanpela Juda, em i man bilong taun Aleksandria, em i kam i stap long Efesus.
Nem bilong en Apolos.
Em i man bilong mekim gutpela toktok, na em i save tumas long buk bilong God.
Ol i bin skulim em long Rot bilong Bikpela, na bel bilong en i strong moa long skulim ol manmeri, na em i save tokim ol stret long ol samting Jisas i bin mekim.
Tasol em i save long baptais bilong Jon tasol.
Em i go long haus lotu bilong ol Juda na i autim tok.
Em i no pret long ol manmeri.
Na Prisila wantaim Akwila i harim tok bilong en, na tupela i kisim em i go na tokim em long Rot bilong God, bai em i ken klia gut long en.
Bihain Apolos i laik i go long provins Akaia, na ol Kristen bilong Efesus i strongim tingting bilong em long i go.
Ol i raitim pas long ol Kristen bilong Akaia na tokim ol long ol i mas kisim em.
Na taim Apolos i kamap long Akaia, orait em i helpim ol Kristen moa yet, em ol dispela manmeri God i bin marimari long ol na givim bilip long ol.
Em i strong moa long autim tok long ai bilong ol manmeri, bilong bekim na daunim tru ol tok kranki ol Juda i bin mekim.
Em i autim tok bilong buk bilong God bilong soim ol klia tumas olsem, Jisas em i man God i makim bilong kisim bek ol manmeri bilong en.
Long taim Apolos i stap long Korin, Pol i raun yet long ol ples i stap long ples maunten na bihain em i kam kamap long taun Efesus.
Long Efesus em i bungim sampela disaipel na em i askim ol olsem, “Taim yupela i bilip, yupela i kisim Holi Spirit, o nogat?”
Na ol i tok, “Nogat.
Mipela i no harim tok long wanpela Holi Spirit i stap.”
Na Pol i tokim ol olsem, “Olsem na yupela i kisim wanem kain baptais?”
Na ol i tok, “Mipela i kisim baptais bilong Jon.”
Na Pol i tok olsem, “Bipo Jon i baptaisim ol manmeri, na em i tok, ‘Yupela i mas tanim bel na kisim baptais.
Na yupela i mas bilip long dispela man i kam bihain long mi.’
Dispela man Jon i bin tok long em, em Jisas.”
Ol i harim dispela tok, na ol i kisim baptais long nem bilong Bikpela Jisas.
Na Pol i putim han antap long ol, na Holi Spirit i kam long ol, na ol i mekim tok long ol kain kain tok ples, na ol i autim tok olsem profet.
Dispela lain i klostu inap 12-pela man olgeta.
Orait Pol i go insait long haus lotu bilong ol Juda na em i tokaut strong long gutnius.
Em i toktok wantaim ol na em i kirapim tingting bilong ol long ol samting bilong kingdom bilong God.
Em i mekim olsem inap tripela mun.
Tasol sampela i pasim bel strong tumas na ol i no bilip.
Na long ai bilong ol manmeri ol i tok nogut long Rot bilong Bikpela.
Olsem na Pol wantaim ol lain i bilip long Jisas, ol i no i go moa long haus lotu bilong ol Juda.
Long olgeta de Pol i save go autim tok insait long haus skul bilong Tiranus.
Em i mekim olsem i go inap tupela yia.
Olsem na olgeta manmeri i stap long provins Esia ol i harim tok bilong Bikpela, em ol Juda na ol Grik wantaim.
Long han bilong Pol, God i wokim ol narakain narakain strongpela mirakel.
Ol manmeri i save putim ol hankisip na hap laplap samting long skin bilong Pol, na bihain ol i kisim ol dispela samting i go givim long ol sikman.
Ol sikman i kisim, na sik bilong ol i pinis, na ol spirit nogut i lusim ol na i go.
Sampela Juda i save go nabaut na i wok bisnis long rausim ol spirit nogut.
Sampela i traim long kolim nem bilong Bikpela Jisas na long dispela pasin ol i laik rausim ol spirit nogut long ol manmeri.
Ol i save tok olsem, “Long nem bilong dispela Jisas, Pol i save autim tok bilong en, mi tok strong tumas long yupela i mas i go.”
Ol 7-pela pikinini man bilong wanpela bikpris bilong ol Juda, nem bilong en Skeva, ol i save mekim dispela kain tok long ol spirit nogut.
Na wanpela de ol i mekim dispela tok na spirit nogut i bekim tok bilong ol olsem, “Mi save long Jisas na mi save long Pol.
Tasol yupela i husat tru?”
Na dispela man spirit nogut i stap long en, em i kalap long ol, na i paitim ol na i winim ol tru.
Em i bagarapim skin bilong ol nogut tru, na i brukim klos bilong ol.
Olsem na ol i lusim dispela haus na i ranawe skin nating.
Olgeta Juda wantaim olgeta Grik i stap long Efesus ol i harim tok long dispela samting i bin kamap, na bikpela pret i kamap long ol.
Na ol i litimapim nem bilong Bikpela Jisas.
Planti manmeri i bilip pinis, ol i kam na long ai bilong ol arapela manmeri, ol i autim olgeta pasin nogut bipo ol i bin mekim.
Na planti manmeri i bin wokim ol kain kain marila samting, ol i bungim ol buk bilong ol i gat tok long pasin bilong wokim ol dispela samting, na ol i kukim long paia long ai bilong olgeta manmeri.
000 mani silva.
Long dispela pasin tok bilong Bikpela i wok strong long ol manmeri, na i kamap strong long laip bilong ol.
Na ol i raun na autim tok long planti hap.
Wok i kamap strong pinis long Efesus, orait Holi Spirit i stiaim tingting bilong Pol, na Pol i pasim tok long em i laik wokabaut i go long provins Masedonia na Akaia na bihain em i laik i go long Jerusalem.
Em i tok olsem, “Mi go lukim ol dispela hap pinis, orait bihain mi mas i go lukim Rom tu.”
Na em i salim tupela man i save helpim em, em Timoti wantaim Erastus, na tupela i go paslain long em long Masedonia.
Tasol Pol yet i stap longpela taim liklik long provins Esia.
Long dispela taim sampela man i birua long Rot bilong Bikpela na ol i kirapim bikpela tok pait.
Wanpela man i stap, nem bilong en Demitrius, em i man bilong wokim ol samting long silva.
Em i gat bisnis bilong wokim ol liklik piksa bilong haus lotu bilong god meri Artemis long silva.
Em i givim planti wok long ol man i save wokim ol samting long silva na ol i kisim bikpela mani.
Orait Demitrius i bungim ol dispela man, wantaim ol man i save wokim ol arapela kain samting, na em i tokim ol olsem, “Ol wanwok, yupela i save, gutpela pe bilong yumi em i save kamap long wok bisnis yumi save mekim.
Na dispela man Pol em i save pulim bikpela lain manmeri na i paulim tingting bilong ol, olsem yupela i lukim na harim pinis.
Na em i no mekim dispela pasin long taun Efesus tasol.
Klostu em inapim olgeta hap bilong provins Esia.
Em i save tok, ‘Ol god yumi wokim long han, ol i no god tru.’
Dispela tok bilong Pol em inap bagarapim nem bilong wok bisnis bilong yumi.
Na narapela samting moa i olsem.
Tok bilong en em inap mekim haus lotu bilong bikpela god meri Artemis i kamap olsem samting nating long tingting bilong ol manmeri.
Pastaim olgeta manmeri bilong provins Esia na bilong olgeta hap bilong graun i save lotu long dispela god meri.
Tasol tok bilong Pol i laik bagarapim biknem bilong em.”
Ol man i harim dispela tok, na ol i belhat tru.
Na ol i singaut strong olsem, “Artemis bilong yumi Efesus em i nambawan tru.”
Olsem na bikpela singaut moa i kamap long dispela taun, na olgeta manmeri i bikmaus nabaut.
Ol i kirap wantaim na i ran i go long ples kibung.
Ol i pulim Gaius wantaim Aristarkus i go wantaim ol, em tupela man bilong Masedonia i save wokabaut i go raun wantaim Pol.
Pol yet i laik i go namel long ol manmeri, tasol ol Kristen i pasim em.
Na tu, sampela gavman bilong Esia ol i pren bilong Pol, na ol i salim tok long em.
Ol i tok strong long em i no ken i go insait long ples kibung.
Dispela bikpela lain manmeri, tingting bilong ol i paul nabaut.
Ol i wok long singaut nabaut na mekim ol narapela narapela tok.
Na planti manmeri i no save long wanem as tru ol i kam bung.
Ol Juda i subim Aleksander i go sanap long ai bilong ol manmeri, na sampela man i lukim na ol i ting em i as bilong trabel.
Na Aleksander i laik bekim tok bilong ol manmeri na em i mekim nais long han bai ol i pasim maus.
Tasol ol i luksave long em, na ol i save, em i man bilong lain Juda.
Olsem na olgeta manmeri i bikmaus wantaim na i singaut strong moa olsem, “Artemis bilong yumi Efesus em i nambawan tru.”
Ol i wok long singaut olsem tasol i go inap tupela aua.
Bihain kuskus bilong taun Efesus i sarapim ol manmeri, na em i tokim ol olsem, “Yupela man bilong Efesus, harim.
Wanem man i no save olsem Efesus em i taun bilong lukautim haus lotu bilong bikpela god meri Artemis, na bilong lukautim dispela ston tambu i bin pundaun long heven?
Olsem na yupela i mas sarap.
Yupela i no ken hariap tumas na mekim wanpela samting.
Yupela i bin bringim dispela tupela man i kam.
Tasol tupela i no bin stilim samting bilong haus lotu bilong yumi.
Na tupela i no bin tok bilas long god meri bilong yumi.
Sapos Demitrius wantaim ol wokman bilong en i gat tok long wanpela man, orait i gat taim bilong harim kot.
Na ol namba wan gavman i stap.
Ol i mas stretim tok bilong ol long kot.
Na sapos yupela i gat sampela tok moa, orait yupela i mas stretim long kibung long taim bilong kibung stret.
Olsem na harim.
Sapos ol ofisa bilong gavman i harim tok long ol samting yumi bin mekim nau, orait ol inap tru long kotim yumi na tok long yumi laik kirapim bikpela trabel.
Na sapos ol i askim yumi bilong wanem yumi bin kam bung na singaut na bikmaus nabaut, yumi bai i no inap bekim wanpela tok.”
Kuskus i tok pinis, na em i salim ol manmeri i go.
Taim bikmaus na singaut nabaut bilong ol manmeri i pinis, orait Pol i singautim ol Kristen i kam bungim em long wanpela hap.
Em i givim sampela tok long ol bilong strongim bel bilong ol, na em i tok gutbai long ol, na em i go long provins Masedonia.
Em i wokabaut long ol dispela hap na i givim planti tok long ol Kristen, bilong strongim bel bilong ol.
Na bihain em i kamap long kantri Grik.
Em i stap tripela mun long Grik na bihain em i laik kisim sip na i go long distrik Siria.
Tasol em i harim tok olsem ol Juda i bin pasim tok long kilim em i dai, olsem na em i senisim tingting na em i wokabaut i go bek long Masedonia.
Wanpela man bilong taun Beria, em Sopater, pikinini bilong Pirus, em i go wantaim Pol.
Na tupela man bilong taun Tesalonaika, em Aristarkus wantaim Sekundus, na Gaius bilong taun Derbe, na Timoti, na tupela man bilong provins Esia, em Tikikus na Trofimus, ol tu i go wantaim Pol.
Ol dispela man i go pas na i wetim mipela long taun Troas.
Filipai inap Ol Bikpela De Bilong Bret I No Gat Yis i pinis, orait mipela i kalap long sip na lusim Filipai.
Long namba 5 de mipela i go kamap long ol dispela man i wetim mipela long Troas, na mipela i stap 7-pela de long Troas.
Long namba wan de bilong wik mipela i bung wantaim ol Kristen bilong kaikai wantaim.
Na Pol i autim tok long ol manmeri, long wanem, tumora em i laik i go.
Olsem na em i pulim tok i go i go inap long biknait.
Dispela rum mipela i bung long en, em i gat planti lam i lait i stap.
Dispela rum i stap antap long namba 3 plua, na wanpela yangpela man, nem bilong en Yutikus, em i sindaun i stap long wanpela windo.
Pol i toktok moa yet, na ai bilong Yutikus i hevi na em i laik slip.
Na bihain em i slip tru, na em i pundaun i go daun long graun.
Na ol i go daun na kisim em, tasol em i dai pinis.
Pol tu i go daun, na em i slip antap long dispela yangpela man na i holim em.
Na em i tokim ol manmeri olsem, “Yupela i no ken kirap nogut.
Laip i stap yet long em.”
Na Pol i go antap gen, na em i brukim bret, na em i kaikai wantaim ol manmeri.
Na bihain em i toktok longpela taim wantaim ol, i go inap long tulait.
Tulait i kamap pinis na Pol i go.
Na dispela yangpela man i stap laip na ol i kisim em i go.
Olsem na bel bilong ol i gutpela tumas.
Orait mipela i lusim Pol na mipela i kalap long sip na mipela i go kamap long taun Asos.
Na mipela i wetim Pol long Asos.
Pol yet i bin tokim mipela long i go pas, long wanem, em i laik wokabaut long rot.
Olsem na Pol i kam bungim mipela long Asos, na mipela i kisim em i go long sip, na mipela i go long taun Mitilini.
Na mipela i lusim Mitilini, na long de bihain mipela i kamap klostu long ailan Kios.
Na long de bihain gen mipela i go sua long taun Samos.
Na long de bihain gen mipela i go kamap long taun Miletus.
Pol i pasim tingting pinis long em i laik abrusim Efesus, long wanem, em i no laik lusim planti taim long provins Esia.
Em i laik hariap.
Mipela i kamap long taun Miletus na Pol i salim tok i go long ol hetman bilong sios long Efesus.
Em i singautim ol i kam lukim em.
“Yupela yet i save long ol pasin mi bin mekim long namba wan taim mi kamap long Esia, na long olgeta taim mi stap wantaim yupela.
Yupela i save, planti taim ol Juda i pasim tok long daunim mi, na dispela i givim mi planti bel hevi na traim na mi krai planti taim.
Tasol mi daunim nem bilong mi olgeta, na mi mekim wok bilong Bikpela.
Na mi no surik long autim olkain gutpela tok inap long helpim yupela.
Na long ol bung bilong ol manmeri na long olgeta haus bilong yupela tu, mi bin skulim yupela.
Em yupela i save.
Oltaim mi bin autim tok strong long ol Juda na long ol Grik, long yumi mas tanim bel i go long God, na yumi mas bilip long Bikpela bilong yumi Jisas.
Nau Holi Spirit tasol i mekim na mi mas i go long Jerusalem.
Wanem samting bai i kamap long mi long Jerusalem, em mi no save.
Dispela tasol mi save.
Long olgeta ples mi go long en, Holi Spirit i save autim tok long mi olsem, kalabus na planti hevi i wetim mi.
“Tasol mi no ting laip bilong mi em i namba wan samting.
Mi no strong tumas long holimpas laip bilong mi.
Mi laik bihainim dispela rot mi wokabaut long en na pinisim dispela wok mi bin kisim long Bikpela Jisas.
Dispela wok em bilong autim tok long gutnius bilong marimari bilong God.
“Orait ol brata, harim.
Bipo mi stap namel long yupela, na mi autim tok bilong kingdom bilong God.
Tasol nau mi save, bihain yupela olgeta bai i no inap lukim pes bilong mi moa.
Olsem na mi laik tokaut klia long yupela nau.
Sapos wanpela namel long yupela em i lus, dispela em i no asua bilong mi, long wanem, mi no bin surik long autim olgeta tingting bilong God long yupela.
Yupela i mas was gut long yupela yet, na long olgeta manmeri bilong sios bilong God, em ol dispela manmeri em i bin baim long blut bilong Pikinini bilong em yet.
Na Holi Spirit i makim yupela i stap wasman bilong ol dispela sipsip bilong God.
Mi save, taim mi lusim yupela na mi go pinis, ol weldok nogut tru bai i kam namel long yupela, na ol bai i bagarapim ol sipsip.
Na sampela man bilong yupela yet bai i kirap na mekim tok giaman nabaut, bilong pulim ol manmeri bilong God i go bihainim ol.
Olsem na yupela i mas was gut oltaim.
Yupela i no ken lusim tingting long pasin mi bin mekim.
Long tripela yia, long nait na long san, mi no slek long givim gutpela tingting long yupela olgeta wan wan.
Na taim mi skulim yupela, wara bilong ai bilong mi i kapsait wantaim.
“Nau mi putim yupela i stap long han bilong God, na mi laik bai yupela i tingim tok bilong marimari bilong em.
Dispela marimari em inap strongim yupela, na em inap givim yupela olgeta gutpela samting God i save givim long olgeta manmeri em i bin makim bilong em yet.
“Mi no bin mangal long silva na gol na laplap samting bilong wanpela man.
Yupela yet i save, long han bilong mi yet mi bin mekim wok bilong lukautim mi yet, na bilong helpim ol man i stap wantaim mi tu.
Long olgeta wok mi mekim, mi bin soim yupela olsem, yumi mas bihainim dispela pasin bilong wok strong.
Olsem bai yumi inap long helpim ol man i no inap helpim ol yet.
Na yumi mas tingim dispela tok Bikpela Jisas yet i mekim.
Em i bin tok olsem, ‘Amamas bilong man i givim samting long ol arapela man, dispela i winim amamas bilong man i kisim samting bilong em yet.’
Pol i mekim dispela tok pinis, orait em i brukim skru na i beten wantaim olgeta dispela hetman.
Bihain olgeta i krai planti, na ol i holimpas Pol na i givim kis long em.
Ol i sori nogut tru, long wanem, Pol i bin tok long ol bai i no inap lukim pes bilong en moa.
Na ol i bringim em i go long sip.
Mipela i lusim ol hetman, na mipela i go long sip na sip i luslain.
Mipela i sut stret i go long ailan Kos.
Na long de bihain mipela i kamap long ailan Rodes.
Na mipela i lusim Rodes na i go kamap long taun Patara.
Na long Patara mipela i lukim wanpela sip i laik i go long distrik Fonisia, na mipela i kalap long dispela sip na sip i luslain.
Orait bihain mipela i lukim ailan Saiprus na abrusim long han kais.
Na mipela i go kamap long provins Siria na i go sua long taun Tair, long wanem, sip i laik lusim kago long dispela taun.
Na mipela i go lukim ol Kristen, na mipela i stap long dispela taun inap 7-pela de.
Holi Spirit i givim tok long ol Kristen, na ol i tokim Pol long em i no ken i go long Jerusalem.
Long taim sip i laik lusim Tair, mipela i lusim taun na wokabaut i go.
Na ol Kristen wantaim ol meri pikinini bilong ol, ol i bringim mipela i go ausait long taun.
Na long nambis mipela i brukim skru na mekim prea.
Na ol i tok gutbai long mipela, na mipela i tok gutbai long ol.
Orait na mipela i kalap long sip, na ol i go bek long haus bilong ol.
Orait mipela i lusim Tair, na mipela i go kamap long taun Tolemes.
Mipela i tok gude long ol Kristen, na mipela i stap wanpela de wantaim ol.
Long de bihain mipela i lusim Tolemes na mipela i go kamap long taun Sisaria.
Na mipela i go long haus bilong Filip, em wanpela man i save autim gutnius long ol manmeri, na mipela i stap wantaim em.
Em i wanpela bilong ol 7-pela man i save helpim ol aposel.
Em i gat 4-pela pikinini meri ol i no marit.
Ol i save autim tok bilong God olsem profet.
Mipela i stap long Sisaria sampela de moa, na wanpela profet, nem bilong en Agabus, em i lusim distrik Judia na i kam daun long Sisaria.
Em i kam long mipela na i kisim let bilong Pol na i pasim lek na han bilong em yet.
Na em i tok olsem, “Holi Spirit i tok olsem, ‘Long dispela pasin ol Juda long Jerusalem bai i pasim papa bilong dispela let, na bai ol i givim em long han bilong ol man bilong narapela lain.’
Mipela i harim dispela, na mipela wantaim ol manmeri bilong dispela taun mipela i tok strong long Pol, long em i no ken i go long Jerusalem.
Tasol Pol i bekim tok olsem, “Bilong wanem yupela i krai krai na bagarapim tingting bilong mi?
Mi redi tasol long ol i ken kalabusim mi.
Na mi redi tu long i dai long Jerusalem bilong litimapim nem bilong Bikpela Jisas.”
Mipela i lukim olsem Pol i strong long i go, olsem na mipela i no traim moa long senisim tingting bilong en.
Mipela i tok, “Samting Bikpela i laik bai i kamap, em i ken kamap.”
Sampela de i go pinis, orait mipela i redim ol samting na mipela i go long Jerusalem.
Na sampela bilong ol disaipel i stap long Sisaria ol i go wantaim mipela.
Ol i bringim mipela i go long haus bilong Nason, em i man bilong Saiprus, na bipo yet em i bin kamap disaipel.
Na mipela i stap long haus bilong en.
Mipela i kamap long Jerusalem, na ol Kristen i amamas long kisim mipela.
Long de bihain Pol i go wantaim mipela long lukim Jems.
Na olgeta hetman bilong sios tu i kam bung long dispela taim.
Pol i givim gude long ol, na em i stori gut long ol long olgeta samting God i bin mekim long han bilong en namel long ol manmeri bilong ol arapela lain.
Ol hetman i harim pinis tok bilong Pol, na ol i litimapim nem bilong God.
Na ol i tokim em olsem, “Brata, yu save, planti tausen Juda i bilip pinis long Jisas.
Na dispela olgeta manmeri ol i strong moa long bihainim lo bilong Moses.
Tasol sampela man i bin tokim ol long yu, olsem, ‘Pol i save tokim ol Juda i stap namel long ol arapela lain long ol i mas lusim lo bilong Moses.
Em i save tok, “Yupela i no ken katim skin bilong ol pikinini bilong yupela.
Na yupela i no ken bihainim moa ol pasin bilong bipo.”
Yumi save, ol bai i harim tok long yu kam pinis.
Olsem na bai yumi mekim wanem?
Orait mipela i laik tokim yu long wanpela pasin mipela i laik bai yu mas bihainim.
Mipela i gat 4-pela man, ol i bin mekim wanpela promis long God.
Yu mas kisim dispela ol man, na yupela olgeta i mas bihainim pasin bilong kamap klin long ai bilong God.
Na tu, yu mas baim ol ofa ol i mas mekim, bilong ol i ken sevim gras bilong het bilong ol.
Yu mekim olsem, na olgeta man i ken save, dispela tok ol i bin mekim long yu, em i giaman tok tasol.
Ol i ken save, yu tu yu save bihainim lo.
Long ol manmeri bilong ol arapela lain i bilip long Jisas, yumi salim pas pinis na tokim ol long dispela tok yumi pasim bipo.
Yumi tokim ol long ol i mas lukaut gut, na ol i no ken kaikai abus ol man i bin kilim bilong mekim ofa long ol giaman god, na ol i no ken kaikai abus i gat blut i stap yet long en na ol abus ol man i bin pasim nek bilong en na kilim em i dai, na ol i no ken mekim pasin pamuk.”
Olsem na Pol i kisim ol dispela man i bin mekim promis long God, na long de bihain em i bihainim olgeta pasin bilong mekim em yet i kamap klin wantaim ol.
Na em i go insait long banis bilong tempel bilong tokim ol pris long wanem de ol bai i kamap klin pinis na ol i laik bringim ol ofa bilong ol wan wan.
Taim 7-pela de klostu i laik pinis, ol Juda i bin kam long provins Esia i lukim Pol i stap insait long banis bilong tempel, na ol i kirapim bel bilong olgeta manmeri na mekim ol i kros long Pol.
Orait ol i holimpas Pol, na ol i singaut strong olsem, “Yupela man bilong Israel, helpim mipela.
Dispela man hia em i save tokim olgeta man long olgeta ples long daunim lain bilong yumi wantaim lo bilong Moses na dispela tempel tu.
Na em i no mekim dispela pasin tasol.
Em i bringim ol Grik i kam insait long banis bilong tempel na ol i mekim dispela ples God i bin makim bilong em yet i kamap doti long ai bilong God.”
Ol i mekim dispela tok, long wanem, bipo ol i lukim Trofimus bilong taun Efesus i stap insait long taun wantaim Pol, na ol i ting Pol i bin bringim em i kam insait long banis bilong tempel.
Ol manmeri i harim dispela tok, na olgeta Jerusalem i kirap nogut, na ol manmeri i ran i kam bung.
Ol i holimpas Pol na pulim em i go ausait long banis bilong tempel.
Na kwiktaim ol i pasim olgeta dua bilong banis bilong tempel.
Ol man i wok long kilim Pol, na namba wan ofisa bilong ol lain soldia bilong Rom i harim tok olsem, “Olgeta Jerusalem i kros na ol i wok long pait nabaut.”
Olsem na kwiktaim em i kisim ol ofisa na soldia na ol i lusim haus bilong ol soldia na ran i go daun long dispela hap ol manmeri i stap long en.
Ol Juda i lukim namba wan ofisa i kam wantaim ol soldia, na ol i lusim Pol na ol i no paitim em moa.
Orait namba wan ofisa i kam klostu na i holimpas Pol, na i tokim ol soldia long pasim em long tupela sen.
Na em i askim ol Juda olsem, “Dispela man, em husat?
Em i mekim wanem?”
Bikpela lain manmeri i stap, na ol i singaut nabaut na i mekim ol narapela narapela tok.
Ol i mekim bikpela nois tumas, na ofisa i no inap harim as bilong tok.
Olsem na em i tokim ol soldia long bringim Pol i go insait long haus bilong ol.
Tasol taim Pol i go kamap long lata bilong dispela haus, ol soldia i lukim ol manmeri i strong tumas long kilim em, olsem na ol soldia i karim em i go.
Bikpela lain manmeri i bihainim ol na ol i wok long singaut strong olsem, “Kilim em i dai.”
Ol soldia i laik bringim Pol i go insait long haus bilong ol, na Pol i tokim namba wan ofisa long tok Grik olsem, “Ating mi ken mekim wanpela tok long yu?”
Na ofisa i tok, “Yu save tok Grik, a?
000 man i save pait long bainat na em i bringim ol i go long graun i no gat man.”
Na Pol i tok olsem, “Mi man bilong lain Juda.
Mi bilong taun Tarsus long distrik Silisia.
Taun bilong mi em i gat biknem.
Plis, mi laik givim tok long ol manmeri.”
Ofisa i orait long dispela askim, na Pol i sanap long dispela lata na i mekim nais long han bai ol manmeri i pasim maus.
Olsem na olgeta ol i pasim maus, na Pol i toktok long ol long tok Hibru.
“Ol brata na ol papa, yupela harim.
Nau mi laik tokaut klia long yupela long mi no bin mekim wanpela rong.”
Ol i harim Pol i toktok long tok Hibru, na ol i pasim maus na ol i stap isi tru.
Na Pol i tok moa olsem, “Mi wanpela Juda.
Mama bilong mi i bin karim mi long taun Tarsus long distrik Silisia, tasol mi kamap bikpela long dispela taun hia.
Mi sumatin bilong Gamaliel, na em i bin skulim mi gut tru long olgeta lo bilong ol tumbuna bilong yumi.
Na mi bin wok hat tru long strongim ol pasin God i laikim, wankain olsem yupela i mekim nau.
Mi bin wok long bagarapim ol lain i bilip na i bihainim dispela Rot, em ol man na meri wantaim, na mi laik kilim ol i dai.
Mi bin pasim ol long sen na mi bringim ol i go long haus kalabus.
Hetpris wantaim olgeta kaunsil bilong ol hetman ol i save long dispela pasin mi bin mekim, na ol inap tokim yupela long en.
Ol i bin givim mi ol pas ol i bin raitim long ol lain bilong yumi i stap long Damaskus.
Na mi bin wokabaut i go long Damaskus, bilong kalabusim ol manmeri bilong dispela ples i bilip na i bihainim dispela Rot.
Mi laik bringim ol i kam long Jerusalem, bai ol bikman i ken mekim save long ol.”
3-19 na 26.
Pol i tok moa olsem, “Mi wokabaut i go na long samting olsem 12 klok belo mi kamap klostu long Damaskus.
Na wantu tasol wanpela bikpela lait i kam long heven na i lait tumas long mi.
Na mi pundaun long graun na mi harim maus bilong wanpela man i askim mi olsem, ‘Sol, Sol, bilong wanem yu wok long bagarapim mi?’
Na mi tok, ‘Bikpela, yu husat?’
Na em i tok, ‘Mi Jisas bilong Nasaret, yu wok long bagarapim mi.’
Ol man i stap wantaim mi ol i lukim lait, tasol ol i no harim maus bilong dispela man i givim tok long mi.
“Na mi tok, ‘Bikpela, bai mi mekim wanem nau?’
Na Bikpela i tokim mi olsem, ‘Yu kirap na yu go insait long taun Damaskus.
Na long dispela hap wanpela man bai i tokim yu long olgeta wok mi bin makim bilong yu.’
Dispela lait em i lait moa yet, na mi no inap lukim wanpela samting.
Olsem na ol man i stap wantaim mi ol i holim han bilong mi na ol i bringim mi i go long Damaskus.
Damaskus, nem bilong en Ananaias.
Em i man bilong aninit long God na bihainim lo gut tru.
Olgeta Juda i stap long Damaskus ol i save tok, em i gutpela man.
Em i kam sanap klostu long mi na i tokim mi olsem, ‘Brata Sol, ai bilong yu i ken lukluk gen.’
Na long dispela taim stret ai bilong mi i orait gen, na mi lukim em.
Na em i tok, ‘God bilong ol tumbuna bilong yumi em i bin makim yu bai yu ken save long laik bilong em, na yu ken lukim dispela Man bilong mekim stretpela pasin na yu ken harim tok em i mekim long maus bilong em yet.
Yu bai autim tok bilong en na tokim olgeta manmeri long ol samting yu bai lukim na harim.
Orait bilong wanem yu wet moa?
Yu kirap na kisim baptais.
Yu kolim nem bilong en, na em bai i wasim yu na rausim ol sin bilong yu.’
Pol i tokim ol manmeri moa olsem, “Bihain mi kam bek long Jerusalem, na mi kam beten i stap insait long tempel, na long samting olsem driman mi lukim Bikpela.
Em i tokim mi olsem, ‘Yu mas kirap kwiktaim na lusim Jerusalem na yu go.
Sapos yu autim tok bilong mi long dispela taun, ol bai i no inap harim.’
Na mi tok, ‘Bikpela, ol yet i save, bipo mi bin i go long olgeta haus lotu na mi kalabusim ol manmeri i bilip long yu, na mi wipim ol.
Na taim ol i kilim i dai Stiven, dispela man bilong autim tok bilong yu, mi bin sanap klostu, na long ai bilong mi dispela pasin ol i mekim em i gutpela.
Na mi bin was long ol longpela klos bilong ol man i kilim em i dai.’
Tasol Bikpela i tokim mi olsem, ‘Yu go.
Bai mi salim yu na yu go long ol manmeri bilong ol arapela lain i stap ol longwe ples.’
Taim ol Juda i harim Pol i tok long ol manmeri bilong ol arapela lain, ol i no laik harim tok bilong en moa.
Olsem na ol i singaut bikmaus olsem, “Kilim em i dai.
Kain man olsem i no ken i stap long graun.
Em i no ken i stap laip.”
Ol i wok long singaut nabaut, na ol i rausim ol saket bilong ol na tromoi nabaut na ol i tromoi das i go antap, bilong soim olsem ol i no laikim tru dispela tok Pol i bin mekim.
Olsem na namba wan ofisa i tok, na ol soldia i bringim Pol i go insait long haus bilong ol.
Na namba wan ofisa i tokim ol soldia long wipim em na askim em long as bilong dispela trabel.
Em i laik save gut, bilong wanem ol manmeri i belhat na i singaut strong long Pol.
Orait ol i pasim hanlek bilong Pol.
Pol i lukim kepten bilong ol i sanap klostu na Pol i askim em olsem, “Ating lo i tok long yupela i ken mekim dispela pasin long man bilong kantri Rom, o nogat?
Yupela i wipim mi long taim yupela i no kotim mi yet, ating dispela pasin i orait, a?”
Kepten i harim dispela tok, na em i go tokim namba wan ofisa olsem, “Bai yu mekim wanem nau?
Dispela man em i man bilong Rom.”
Orait namba wan ofisa i kam long Pol na i tokim em, “Yu tokim mi.
Yu man bilong Rom, a?”
Na Pol i tok, “Yes.”
Na namba wan ofisa i tok olsem, “Mi bin autim bikpela mani bilong mi long kamap man bilong Rom.”
Na Pol i tok, “Mi nogat.
Mama i karim mi na mi stap man bilong kantri Rom.”
Ol soldia i laik wipim em ol i harim dispela tok, na kwiktaim ol i surik.
Na taim namba wan ofisa i save olsem, Pol em i man bilong Rom, orait em tu i pret, long wanem, em i bin tokim ol soldia long pasim em long sen.
Namba wan ofisa i laik save gut, ol Juda i ting Pol i bin mekim wanem rong tru.
Olsem na long de bihain em i lusim sen ol i bin pasim Pol long en, na em i salim tok i go long ol bikpris na long olgeta kaunsil bilong ol Juda, long ol i mas kam bung.
Na em i bringim Pol i kam daun na i sanapim em long pes bilong ol.
Orait Pol i lukluk i go stret long ol kaunsil, na em i tok olsem, “Ol brata, mi bin wokabaut long ai bilong God, na bel bilong mi em i orait long ol pasin mi bin mekim, i kam inap long nau.
Mi no pilim olsem mi bin mekim wanpela rong.”
Em i tok olsem, na hetpris Ananaias i tokim ol man i sanap klostu long em long paitim maus bilong en.
Na Pol i tokim em olsem, “God bai i paitim yu yet, long wanem, yu olsem banis nogut ol i bin penim long waitpela pen, bai ol man i no ken lukim samting nogut i stap aninit.
Yu ting long bihainim lo na kotim mi, olsem na yu kam sindaun i stap.
Tasol yu yet yu sakim lo, na yu tokim ol long paitim mi.”
Ol man i sanap klostu, ol i harim dispela tok na ol i askim Pol olsem, “Olsem wanem?
Yu laik tok nogut long hetpris bilong God, a?”
Na Pol i tok, “Ol brata, mi no save dispela man em i hetpris.
Mi mekim rong, long wanem, buk bilong God i gat tok olsem, ‘Yupela i no ken tok nogut long wanpela hetman bilong yupela.’
Pol i save olsem, sampela man bilong kaunsil ol i bilong lain Sadyusi na sampela i bilong lain Farisi.
Olsem na em i singaut long ol kaunsil olsem, “Ol brata, mi man bilong lain Farisi, na mi pikinini bilong ol Farisi.
Mi bilip olsem, ol man i dai pinis ol bai i kirap bek, na long dispela as tasol nau ol i kotim mi.”
Pol i mekim dispela tok, na tok pait i kamap namel long ol Farisi na ol Sadyusi, na kibung i bruk.
Ol Sadyusi i save tok olsem, ol man i no inap kirap bek long matmat, na i no gat ol ensel na ol spirit i stap.
Tasol ol Farisi i bilip long ol dispela samting.
Olsem na ol i wok long singaut bikmaus moa yet.
Na sampela saveman bilong lo, ol i bilong lain bilong ol Farisi, ol i sanap na i tok strong olsem, “Mipela i lukim dispela man i no gat rong.
Nogut em i tok tru, na wanpela spirit o wanpela ensel i bin givim tok long em.”
Na namba wan ofisa i lukim tok pait i kamap bikpela moa, na em i pret, nogut tupela lain i pulim Pol nabaut na brukim bodi bilong en na em bai i dai.
Olsem na em i tokim ol soldia long ol i mas i go daun na rausim Pol long han bilong ol Juda, na bringim em i go insait long haus bilong ol soldia.
Na long nait Bikpela i sanap klostu long Pol na i tokim em olsem, “Yu mas sanap strong, na yu no ken pret.
Yu bin autim strong tok bilong mi long Jerusalem, na long wankain pasin yu mas autim tok bilong mi long Rom.”
Orait long moning ol Juda i bung na pasim tok long kilim Pol i dai.
Ol i mekim strongpela tok promis olsem, “Tru antap, yumi mas kilim Pol i dai.
Na taim yumi no kilim em i dai yet, yumi no ken kaikai na dring.”
Namba bilong ol man i mekim dispela tok promis, em i winim 40.
Ol dispela man i go long ol bikpris na ol hetman na i tok olsem, “Mipela i mekim strongpela tok promis olsem, mipela i no ken kisim kaikai liklik, i go inap long taim mipela i kilim Pol i dai.
Olsem na yupela wantaim ol kaunsil, yupela i mas salim tok i go long namba wan ofisa, long em i mas bringim Pol i kam daun long yupela.
Yupela i ken trikim em na tok olsem yupela i laik painimaut gut long as bilong sampela tok bilong Pol.
Na mipela bai i redi na wet i stap.
Na taim em i no kamap yet long yupela, mipela bai i kilim em i dai.”
Tasol pikinini man bilong susa bilong Pol em i harim tok long dispela samting ol i laik mekim.
Olsem na em i go long haus bilong ol soldia na i go insait na i tokim Pol.
Na Pol i singautim wanpela kepten i kam na i tokim em olsem, “Bringim dispela yangpela man i go long namba wan ofisa.
Em i gat wanpela tok em i laik givim long em.”
Olsem na kepten i bringim em i go long namba wan ofisa, na i tok, “Kalabusman Pol i singautim mi na i tokim mi long bringim dispela yangpela man i kam long yu.
Em i gat wanpela tok em i laik givim long yu.”
Olsem na namba wan ofisa i holim han bilong en, na i kisim em i go long arere.
Tupela tasol i stap, na em i askim yangpela man olsem, “Yu laik givim wanem tok long mi?”
Na yangpela man i tok olsem, “Ol Juda i pasim tok pinis long ol bai i askim yu long bringim Pol i go daun long kaunsil long tumora.
Ol bai i trikim yu na tok olsem ol i laik painimaut gut long as bilong tok bilong em.
Tasol yu no ken bihainim tok bilong ol.
Sampela man bilong ol, namba bilong ol em i winim 40, ol i bin mekim strongpela promis olsem ol i no ken kaikai na dring wanpela samting inap ol i kilim Pol i dai.
Na nau ol i wet i stap long yu i orait long tok bilong ol.”
Orait namba wan ofisa i salim yangpela man i go, na i tokim em strong olsem, “Yu no ken tokim wanpela man long yu bin kamapim dispela tok long mi.”
Orait namba wan ofisa i singautim tupela kepten, na i tokim tupela olsem, “Yutupela i mas kisim 200 soldia, wantaim 70 soldia i save sindaun long ol hos na 200 soldia i holim spia.
Na yupela i mas redi long i go long Sisaria long 9 klok long nait.
Yupela i mas redim ol hos bilong Pol tu, na yupela i mas bringim em i go kamap gut long namba wan gavman Feliks.”
“Mi Klodius Lisias mi raitim dispela pas i go long bikman, em namba wan gavman Feliks.
Ol Juda i bin holimpas dispela man na ol i laik kilim em i dai.
Tasol mi harim olsem em i man bilong Rom, olsem na mi wantaim ol soldia mipela i go kisim em bek long han bilong ol.
Mi laik save long as bilong tok ol i sutim long dispela man, na mi bringim em i go daun long ol kaunsil bilong ol.
Mi askim ol na ol i tokim mi long sampela tok bilong lo bilong ol na ol i sutim dispela tok long em.
Tasol ol i no kotim em long wanpela samting inap long yumi kilim em i dai o yumi kalabusim em.
Na nau mi harim pinis olsem ol i bin pasim wanpela tok hait long kilim dispela man i dai.
Olsem na kwiktaim mi salim em i go long yu.
Na mi tokim ol man i sutim tok long em long ol i mas i go autim tok long pes bilong yu stret, na yu ken save long samting ol i laik kotim em long en.”
Orait ol soldia i bihainim tok bilong namba wan ofisa na long dispela nait ol i kisim Pol na bringim em i go long taun Antipatris.
Na long de bihain ol soldia i save sindaun long ol hos, ol i bringim Pol i go long taun Sisaria.
Na ol arapela soldia i go bek long haus bilong ol soldia long Jerusalem.
Ol soldia i save sindaun long ol hos ol i go kamap long Sisaria, na ol i givim pas long namba wan gavman, na ol i bringim Pol tu i kam sanap long pes bilong em.
Namba wan gavman i ritim pas, na em i askim Pol olsem, “Yu bilong wanem provins?”
Na Pol i tok, “Mi bilong Silisia.”
Orait namba wan gavman i tok olsem, “Taim ol man i sutim tok long yu, ol i kamap, orait mi bai harim tok bilong yu.”
Na em i tok, ol i mas kalabusim Pol long haus gavman bilong Herot.
Taim 5-pela de i go pinis, hetpris Ananaias i kam daun long taun Sisaria wantaim ol hetman na wanpela saveman bilong lo bilong ol Rom, nem bilong en Tertulus.
Na ol i tokim namba wan gavman long dispela tok ol i laik kotim Pol long en.
Orait namba wan gavman i singautim Pol, na taim em i kam pinis, Tertulus i stat long sutim tok long em.
Em i tok olsem, “Bikman Feliks, yu bin helpim mipela long sindaun gutpela tumas, na i no gat pait samting i kamap.
Long gutpela tingting bilong yu, yu bin helpim ol lain bilong mipela long stretim ol planti samting bipo ol i no bin i stap gut.
Mipela i lukim ol dispela samting, na bel bilong mipela i gutpela moa, na mipela i tenkyu tru long yu.
“Tasol nogut mi pasim yu longtaim tumas.
Mi laik askim yu long marimari long mipela na harim sotpela tok bilong mipela.
Mipela i lukim dispela man em i man bilong kamapim planti trabel.
Em i save kirapim kros na pait namel long olgeta Juda long olgeta hap bilong graun.
Na em i lida bilong dispela ol man i bin lusim lain bilong mipela na i kamapim narakain lain, em ol i kolim lain bilong Nasaret.
Em i bin traim tu long mekim tempel i kamap doti long ai bilong God, tasol mipela i holimpas em.
Olsem na yu yet yu ken askim dispela man, na bai yu ken kisim save long maus bilong em yet long olgeta samting mipela i kotim em long en.”
Ol Juda tu i helpim tok bilong Tertulus na i sutim tok long Pol.
Ol i tokaut olsem, “Olgeta dispela tok i tru.”
Orait namba wan gavman i mekim nais long han bilong soim Pol olsem em i ken toktok, na Pol i bekim tok olsem, “Mi save, planti yia yu bin i stap jas bilong dispela lain manmeri.
Olsem na bel bilong mi em i gutpela long bekim tok long yu.
Sapos yu askim nabaut, orait yu bai painimaut olsem, 12-pela de bipo tasol mi bin i go long Jerusalem bilong mekim lotu.
Na ol Juda i no bin lukim mi i pait long toktok wantaim wanpela man insait long banis bilong tempel.
Na ol i no lukim mi i kirapim bung bilong ol manmeri insait long ol haus lotu o insait long taun.
Na dispela tok nau ol i kotim mi long en, em i no tru.
Ol i no gat rot bilong soim olsem dispela tok bilong ol em i tru.
“Tok i tru, em i olsem.
Mi save bihainim dispela Rot ol i kolim ‘narakain lain’.
Mi bihainim dispela Rot na mi lotu yet long God bilong ol tumbuna bilong mipela.
Mi bilip long olgeta tok i stap long lo na olgeta tok ol profet i bin raitim.
Mi bilip na mi wet long God bai i kirapim bek ol man i dai pinis, em ol stretpela man na ol man nogut wantaim.
Ol tu i bilip na wetim God i mekim olsem.
Olsem na long olgeta taim mi strong long bel bilong mi i mas i stap stret na i no gat rong, long ai bilong God na long ai bilong ol manmeri wantaim.
“Mi bin i stap sampela yia long ol arapela ples, na bihain mi kam bek long lain bilong mi.
Mi bringim ol mani samting i kam bilong helpim ol manmeri i sot long ol samting, na mi bringim sampela ofa.
Mi laik i go long tempel, olsem na mi bihainim pasin bilong kamap klin long ai bilong God pastaim, na mi go.
Na taim ol i lukim mi i stap long tempel, mi stap klin pinis.
Na i no gat planti man i stap wantaim mi, na i no gat ol man i mekim nois nabaut.
Tasol sampela Juda bilong provins Esia i kam holimpas mi.
Sapos ol dispela man i gat tok long mi, mobeta ol yet i kam hia long pes bilong yu na kotim mi.
Sapos nogat, orait dispela ol man hia i bin i stap long kaunsil bilong ol long taim mi bin autim tok long ol, ol i mas tokim yu long wanem rong ol i bin painim long mi.
Ating mi bin mekim wanpela tok tasol ol i no amamas long en.
Taim mi sanap namel long ol, mi bin singaut olsem, ‘Mi bilip olsem, ol man i dai pinis ol bai i kirap bek, na long dispela as tasol nau ol i bringim mi i kam long kot bilong yupela.’
Feliks i save gut pinis long bilip na pasin bilong ol manmeri i bihainim Rot bilong Bikpela, olsem na taim Pol i autim tok pinis, Feliks i tokim ol Juda long ol i mas wet.
Em i tok olsem, “Taim namba wan ofisa Lisias i kam daun, orait mi ken stretim dispela tok bilong yupela.”
Na em i tokim kepten long em i mas putim Pol long kalabus, tasol em i no ken kalabusim em strong tumas.
Em i no ken tambuim ol pren bilong Pol long helpim em long ol samting.
Sampela de i go pinis, na Feliks i kam wantaim meri bilong en Drusila.
Drusila em i meri bilong lain Juda.
Na Feliks i singautim Pol na i harim sampela tok bilong en.
Pol i tokim em long pasin bilong bilip long Krais Jisas.
Na Pol i tok long stretpela pasin, na long man i mas bosim gut laip bilong em yet, na long God bai i kotim yumi bihain.
Feliks i harim ol dispela tok na em i pret.
Na em i tok, “Yu go nau.
Sapos bihain mi gat taim, orait bai mi singautim yu gen.”
Na Feliks i wet long narapela samting tu.
Em i ting Pol bai i givim sampela mani long em bilong grisim Feliks long larim em i go fri.
Olsem na planti taim em i singautim em i kam na i toktok wantaim em.
Taim tupela yia i go pinis, orait Porsius Festus i kisim ples bilong Feliks.
Na Feliks i laik mekim ol Juda i amamas long em, olsem na em i larim Pol i stap long kalabus.
Festus i kam pinis na i kamap namba wan gavman bilong distrik Judia.
Orait em i stap tripela de pastaim na em i lusim taun Sisaria na i go antap long Jerusalem.
Na ol bikpris na ol bikman bilong ol Juda i go long em na ol i sutim tok long Pol.
Ol i tok strong long em olsem, “Yu mas helpim mipela, na yu mas salim dispela man i kam long Jerusalem.”
Ol i tok olsem, long wanem, ol i bin tokim ol man long hait i stap long rot na kilim Pol i dai.
Na Festus i bekim tok olsem, “Pol i stap kalabus long Sisaria.
Liklik taim na bai mi yet mi go long Sisaria.
Olsem na ol hetman bilong yupela i ken i go daun wantaim mi.
Na sapos dispela man i bin mekim rong, orait ol i ken kotim em.”
Festus i stap wantaim ol inap olsem 8-pela o 10-pela de, na em i go daun long Sisaria.
Na long de bihain em i sindaun long haus kot, na em i tokim ol long bringim Pol i kam.
Em i kam pinis, orait ol Juda i bin lusim Jerusalem na i kam daun, ol i sanap klostu long em, na ol i sutim planti tok long em.
Ol i tok long em i bin mekim ol kain kain pasin nogut tru, tasol ol i no inap soim Festus olsem dispela tok bilong ol em i tru.
Ol i tok pinis, orait Pol i bekim tok olsem, “Mi no bin mekim wanpela rong.
Mi no bin brukim lo bilong ol Juda, na mi no mekim wanpela samting nogut long tempel, na mi no bin mekim rong long Sisar.”
Tasol Festus i laik mekim ol Juda i amamas long em, olsem na em i askim Pol, “Ating yu laik i go kot long Jerusalem?
Sapos olsem, orait mi ken harim dispela kot bilong yu long Jerusalem.”
Tasol Pol i tok olsem, “Dispela haus hia, nau mi sanap long en, em i haus kot bilong Sisar.
Dispela haus tasol em i ples bilong harim kot bilong mi.
Yu save pinis, mi no bin mekim wanpela rong long ol Juda.
Sapos mi bin mekim wanpela rong inap long mi dai long en, orait mi ken i dai.
Tasol sapos dispela tok ol i kotim mi long en, em i no tru, orait i no gat man inap long putim mi long han bilong ol.
Mi laik bai Sisar yet i mas harim kot bilong mi.”
Orait Festus i toktok wantaim ol man i save givim tingting long en, na bihain em i tokim Pol olsem, “Yu tok olsem yu laik bai Sisar i mas harim kot bilong yu.
Orait yu ken i go long Sisar.”
Bernaisi tupela i kam long Sisaria bilong givim gude long Festus.
Tupela i stap long Sisaria planti de, olsem na Festus i toksave long king long tok bilong Pol.
Em i tok olsem, “Wanpela man i stap, bipo Feliks i bin kalabusim em, na em i stap yet long kalabus.
Taim mi stap long Jerusalem, ol bikpris na ol hetman bilong ol Juda i bin sutim tok long em, na ol i laik bai mi mas tok olsem, em i gat asua na ol soldia i mas mekim save long em.
Tasol mi bekim tok bilong ol olsem, ‘Mipela Rom i no gat pasin bilong mekim save nating long wanpela man.
Man i gat kot, em i mas sanap pastaim long pes bilong ol man i kotim em, na yumi mas givim taim long em bilong bekim tok bilong ol long ol samting ol i kotim em long en.’
“Olsem na taim mi kam bek long Sisaria, ol dispela man i kam wantaim mi.
Na mi no mekim ol i wet.
Long de bihain tasol mi sindaun long haus kot na mi tok long ol i mas bringim dispela man i kam.
Na ol man i kotim em ol i sanap.
Mi bin ting ol bai i tok long em i bin mekim ol pasin nogut, tasol nogat.
Ol i tok pait wantaim em long ol pasin bilong lotu bilong ol na long wanpela man i dai pinis, nem bilong en Jisas.
Tasol Pol i tok, dispela man i stap laip.
Mi laik painimaut as bilong dispela tok, tasol tingting bilong mi i no klia na mi no inap.
Olsem na mi askim em, ‘Ating yu laik i go long Jerusalem, na bai mi harim dispela kot bilong yu long Jerusalem?’
Tasol Pol i tok, em i laik i stap long kalabus, na bihain Sisar yet i ken harim kot bilong em.
Olsem na mi tok long em i mas i stap kalabus, inap long mi painim rot bilong salim em i go long Sisar.”
Agripa i harim dispela tok na em i tokim Festus olsem, “Mi yet mi laik harim tok bilong dispela man.”
Na Festus i tok, “Tumora yu ken harim.”
Olsem na long tumora Agripa tupela Bernaisi i putim ol gutpela bilas bilong tupela na tupela i kam.
Tupela i go insait long haus kibung wantaim ol namba wan ofisa na ol bikman bilong dispela taun.
Na Festus i tok, na ol i bringim Pol i kam.
Na Festus i tok olsem, “King Agripa, na yupela olgeta man i stap wantaim mipela, yupela lukim dispela man.
Olgeta lain manmeri bilong Juda, long Jerusalem na long hia tu, ol i bin sutim tok long dispela man.
Ol i bin singaut strong long mi olsem, ‘Yu mas kilim em i dai.
Nogut em i stap laip moa.’
Tasol mi lukim em i no bin mekim wanpela samting inap long em i dai.
Na em i laik bai Sisar yet i mas harim kot bilong em.
Olsem na mi pasim tok long salim em i go long Sisar.
Tasol mi no klia long wanem tok tru mi mas raitim na salim i go long bikman bilong yumi, bai em i ken save bilong wanem ol i kotim dispela man.
Olsem na King Agripa, mi bringim dispela man i kam long yu, na long yupela olgeta arapela man tu.
Yumi ken harim gut tok bilong em, na bai mi ken save long ol tok mi mas raitim long pas.
Sapos mi salim wanpela kalabus i go, na mi no salim tok long samting ol i kotim em long en, orait mi pilim olsem dispela pasin i no stret.”
Orait Agripa i tokim Pol olsem, “Yu ken autim tok bilong yu yet.”
Olsem na Pol i litimapim han na i autim tok bilong en olsem, “King Agripa, mi laik bekim dispela tok ol Juda i bin sutim long mi, na mi tingting olsem, i gutpela tru long mi ken autim dispela tok bilong mi long yu.
Yu save tumas long olgeta pasin bilong mipela Juda, na long ol samting mipela i save tok pait long en.
Olsem na mi laik bai yu sindaun isi tasol na harim gut olgeta tok bilong mi.
“Olgeta Juda i save gut long mi.
Ol i save pinis long mi, na sapos ol i laik, ol yet inap tokim yu long pasin bilong mi.
Ol i save olsem, stat long taim mi yangpela yet mi stap wanpela bilong ol lain Farisi, na mi bihainim pasin bilong ol.
Ol Farisi i gat planti lo i hat tru long bihainim.
Ol arapela lain bilong mipela Juda i no gat kain strongpela lo olsem bilong ol Farisi.
Na nau mi sanap hia, na ol i kotim mi.
Na as bilong kot i olsem.
Mi bilip na mi wet long God i mekim samting i kamap olsem bipo em i bin tokim ol tumbuna bilong mipela long em bai i mekim.
Ol 12-pela lain bilong mipela ol i save lotu long God long san na long nait, na ol i bilip tru na wetim dispela samting tasol i kamap.
Na king, mi tu mi bilip na wetim dispela samting.
Na dispela tasol em i as bilong tok ol Juda i sutim long mi.
Bilong wanem yupela sampela man i ting, yumi no ken bilip long God bai i kirapim bek ol man i dai pinis?
Bipo mi yet mi bin ting mi mas mekim planti samting bilong daunim nem bilong Jisas bilong Nasaret.
Na mi mekim ol dispela samting long Jerusalem.
Mi bin kisim namba long ol bikpris, na mi kalabusim planti manmeri bilong God.
Na taim ol lida i vot long kilim ol i dai, mi tu mi bin tok long ol i mas i dai.
Na planti taim mi bin i go insait long ol haus lotu bilong holimpas ol na mekim save long ol.
Mi bin trai hat long mekim ol i givim baksait long Bikpela na tok nogut long em.
Mi belhat nogut tru long ol, na mi bin i go painim ol long ol taun i stap longwe tu, bai mi ken mekim save long ol.”
3-19 na 22.
Pol i tok moa olsem, “Olsem na mi kisim namba long ol bikpris na ol i salim mi i go, na mi wokabaut i go long taun Damaskus.
Orait king, long samting olsem 12 klok belo mi wokabaut long rot, na mi lukim wanpela bikpela lait i kam long heven.
Dispela lait i lait strong tru na i winim lait bilong san.
Em i kam lait long mi wantaim ol man i wokabaut wantaim mi.
Mipela olgeta i pundaun long graun, na mi harim maus bilong wanpela man i tok Hibru na i askim mi olsem, ‘Sol, Sol, bilong wanem yu wok long bagarapim mi?
Yu wok long kikim samting i gat sap, na yu givim pen long yu yet.’
Na mi tok, ‘Bikpela, yu husat?’
Na Bikpela i tok olsem, ‘Mi Jisas, yu wok long bagarapim mi.
Tasol yu kirap na sanap.
Mi kam long yu nau bilong makim yu bilong holim wok bilong mi.
Na bai yu autim tok long ol samting nau yu lukim pinis na long ol samting bihain bai mi soim yu.
Bai mi no larim ol man bilong lain bilong yu yet na ol man bilong ol arapela lain i mekim nogut long yu.
Mi bai salim yu i go long ol bilong opim ai bilong ol, bai ol i ken givim baksait long tudak na tanim bel na i kam long lait.
Ol i ken lusim strong bilong Satan na i kam long God.
Olsem na mi ken lusim ol sin bilong ol, na ol i ken kisim namba wantaim ol manmeri i bilip long mi na ol i ken i stap insait long ol lain manmeri mi makim bilong mi yet.’
Pol i tok moa olsem, “King Agripa, mi lukim dispela samting bilong heven, na mi no sakim tok bilong en.
Mi autim tok long ol man bilong Damaskus pastaim, na bihain mi kam autim long ol manmeri bilong Jerusalem, na long olgeta hap bilong Judia, na long ol manmeri bilong ol arapela lain tu.
Mi autim tok olsem, ‘Yupela i mas tanim bel na bilip long God, na pasin bilong yupela i mas soim olsem yupela i tanim bel pinis.’
Mi save autim dispela kain tok, na long dispela as tasol ol Juda i bin holimpas mi long tempel, na ol i laik kilim mi i dai.
God i bin helpim mi na mi stap gut i kam inap long nau.
Olsem na nau mi sanap hia, na mi autim tok long olgeta man nating na long olgeta bikman wantaim.
Mi no autim narapela tok.
Mi autim dispela tok tasol bipo ol profet na Moses tu ol i bin tok long en.
Ol i bin tok olsem, ‘Dispela man God i makim bilong kisim bek ol manmeri bilong en, em i mas karim pen, na bihain bai em i kamap namba wan man bilong kirap long matmat.
Na em bai i autim tok bilong lait bilong God long ol Israel na long ol arapela lain tu.’
Pol i wok long autim tok, na Festus i singaut strong moa olsem, “Pol, yu longlong.
Yu skul planti tumas, na bikpela save bilong yu i mekim yu i kamap longlong!”
Na Pol i tok, “Bikman Festus, mi no longlong.
Mi tok tru, na mi gat tingting na mi tok.
King Agripa i save pinis long olgeta dispela samting mi bin tok long en.
Olsem na mi tokaut stret long em, na mi no pret.
Mi save, dispela olgeta samting i no bin abrusim ai na yau bilong en.
Em i save pinis long ol, long wanem, ol dispela samting i no bin kamap long ples hait.
King Agripa, yu bilipim tok bilong ol profet, o nogat?
Mi save pinis, yu bilip.”
Na Agripa i askim Pol olsem, “Olsem wanem?
Long dispela sotpela taim tasol, yu ting yu bai mekim mi i kamap Kristen?”
Na Pol i bekim tok olsem, “Maski sotpela taim o longpela taim, mi prea long God olsem, yu wantaim ol dispela lain nau i harim tok bilong mi, yupela olgeta i ken kamap wankain olsem mi.
Tasol mi no laik bai ol i putim ol sen long yupela na yupela i stap kalabus.”
Orait king wantaim namba wan gavman na Bernaisi na ol man i stap wantaim ol, ol i sanap na ol i wokabaut i go lusim dispela rum.
Na ol i toktok namel long ol yet olsem, “Dispela man i no bin mekim wanpela rong inap long em i dai o em i stap kalabus.”
Na Agripa i tokim Festus olsem, “Yu inap long lusim dispela man i go fri, tasol em yet i bin tok long Sisar i mas harim kot bilong em.”
Na ol i putim Pol wantaim ol arapela kalabus long han bilong wanpela kepten bilong 100 soldia.
Nem bilong dispela kepten em Julius, na em i bilong lain ami bilong Sisar.
Mipela i kalap long wanpela sip bilong taun Adramitium.
Dispela sip i laik i go long ol pasis bilong ol taun bilong provins Esia.
Orait mipela i luslain na i go.
Aristarkus bilong taun Tesalonaika long provins Masedonia em i go wantaim mipela.
Long de bihain mipela i go anka long taun Saidon, na Julius i mekim gutpela pasin long Pol.
Em i orait long Pol i go lukim ol pren bilong en na kisim kaikai samting long ol.
Orait bihain mipela i lusim Saidon, na win i sakim mipela, olsem na sip i ran i go baksait long ailan Saiprus.
Orait mipela i go brukim solwara klostu long provins Silisia na Pamfilia, na bihain mipela i kamap long taun Maira bilong provins Lisia.
Long dispela taun kepten bilong ol soldia i lukim wanpela sip bilong taun Aleksandria i stap, na em i laik i go long Itali.
Na em i bringim mipela i go long dispela sip.
Orait mipela i luslain, na sip i ran isi isi inap long sampela de, long wanem strongpela win i wok long sakim mipela.
Ol boskru i hatwok tru na mipela i go kamap klostu long taun Nidus, tasol win i pasim mipela, na mipela i no inap i go moa.
Olsem na mipela i tanim na i go long ailan Krit, klostu long poin Salmone, na mipela i go olgeta long hapsait bilong ailan.
Ol boskru i hatwok na mipela i ran bihainim nambis bilong Krit.
Na bihain mipela i kamap long wanpela ples, ol i kolim Gutpela Pasis, em i stap klostu long taun Lasea.
Na si i nogut tru, olsem na Pol i tokim ol olsem, “Yupela ol man, harim.
Mi save, sapos yumi go nau, bai yumi painim taim nogut tru, na planti samting bai i lus.
Yumi bai lusim laip bilong yumi tu.”
Tasol kepten bilong ol soldia i no harim dispela tok bilong Pol.
Em i bihainim tingting bilong kepten bilong sip na bilong papa bilong sip.
Dispela pasis em i no gutpela ples bilong sip i stap long en na hait long ol bikpela win.
Olsem na planti man long sip ol i pasim tok long ol i laik lusim dispela ples na i go.
Sapos ol inap, ol i laik i go kamap long Finiks na i stap long dispela ples long taim bilong bikpela win.
Finiks em i wanpela pasis i stap long hap saut bilong ailan Krit, na em i lukluk i go long hap bilong san i go daun.
Orait win bilong hap saut i kirap, na em i no strong tumas.
Olsem na ol i ting ol inap ran gut i go long dispela pasis ol i toktok long en.
Olsem na ol i pulim anka na ol i ran i go klostu tru long nambis bilong Krit.
Tasol i no longtaim na wanpela strongpela win i kirap, em win ol i kolim win bilong hap not.
Dispela win i kam long hapsait bilong ailan Krit na i sakim sip strong tru.
Ol boskru i laik tanim sip na i go bek, tasol ol i no inap.
Olsem na ol i larim win i sakim sip i go.
Mipela i ran i go long hap saut bilong wanpela liklik ailan, ol i kolim Kauda.
Na taim ailan i pasim win liklik, mipela i hatwok tru long pulim dingi i kam klostu long sip.
Orait ol boskru i pulim dingi i kam antap long sip na ol i pasim strong.
Na bihain ol i tromoi ol baklain i go aninit long sip na taitim strong bilong strongim sip.
Ol i pret tu, nogut ol i ran i go pas long wesan i stap namel long solwara klostu long Afrika, olsem na ol i daunim sel na larim win i sakim sip i go.
Win na bikpela si i sakim mipela strong tumas, olsem na long de bihain ol boskru i stat long tromoi ol kago i go long solwara.
Na long de namba 3, ol boskru i wari tru na ol i stat long tromoi ol sel na mas samting bilong sip.
Planti de mipela i no lukim san na ol sta, na bikpela win tru i sakim mipela oltaim.
Olsem na bihain mipela i no moa ting mipela bai i stap gut.
Mipela i ting mipela olgeta bai i lus.
Planti de ol man i no kisim kaikai, na bihain Pol i sanap namel long ol na i tok olsem, “Yupela ol man, sapos yupela i bin bihainim tok bilong mi na yupela i no lusim ailan Krit, orait yumi bai i no inap painim dispela taim nogut, na olgeta samting bai i no inap lus.
Tasol nau mi tokim yupela olsem, yupela i ken bel isi, long wanem, i no gat wanpela man bilong yumi bai i lus.
Sip tasol bai i lus.
Mi man bilong God, na mi save lotu long em.
Na long dispela nait ensel bilong God i bin kam sanap klostu long mi, na em i tok olsem, ‘Pol, yu no ken pret.
Yu mas i go sanap long pes bilong Sisar.
God i harim beten bilong yu, na olgeta man i stap wantaim yu long sip, ol bai i no inap lus.’
Ensel i tok olsem, olsem na yupela ol man, yupela i no ken pret.
Mi bilip long God bai i mekim olgeta samting i kamap olsem em i tokim mi.
Tasol yumi mas larim sip i ran i go, na win bai i sakim sip i go pas long wanpela ailan.”
Orait long namba 14 nait mipela i trip i go long biksolwara Mediterenian.
Na klostu long 12 klok long nait ol boskru i pilim olsem sip i kamap klostu long wanpela nambis.
Olsem na ol i tromoi meta bilong painimaut solwara i daun tru o nogat, na ol i metaim 40 mita.
Na sip i go liklik moa, na ol i tromoi meta gen na metaim 30 mita.
Na ol i pret, nogut sip i ran i go pas long ples i gat ston na i bruk olgeta.
Olsem na ol i tromoi 4-pela anka long stan bilong sip.
Na ol i beten long san i ken kamap kwiktaim.
Ol boskru i laik painim rot bilong lusim sip.
Olsem na ol i slingim dingi i go daun, na ol i giaman olsem ol i laik tromoi ol anka long poret bilong sip.
Tasol Pol i tokim kepten wantaim ol soldia olsem, “Sapos ol dispela man i no i stap long sip, orait yupela bai i lus.”
Olsem na ol soldia i katim baklain i holim dingi na em i pundaun long solwara na trip i go.
Klostu san i laik kamap, na Pol i givim tok long olgeta man.
Em i laik kirapim ol long kisim sampela kaikai, na em i tok olsem, “Longtaim tumas bel bilong yupela i no sindaun gut, na yupela i no kaikai.
Yupela i stap nating tasol, inap 14 de.
Olsem na mi tokim yupela strong, yupela i mas kisim sampela kaikai.
Em bai i strongim yupela.
Yupela i no inap bagarap liklik.
Yupela olgeta bai i stap gut.”
Em i tok olsem, na em i kisim bret na long pes bilong ol em i tenkyu long God.
Na em i brukim bret na i stat long kaikai.
Olsem na olgeta man ol i belgut, na ol tu i kisim sampela kaikai.
Mipela man i stap long sip, mipela inap 276 man olgeta.
Ol i kaikai inap pinis, orait ol i tromoi wit i go long solwara, bai sip i no ken hevi tumas.
San i kamap, na ol boskru i lukim dispela nambis mipela i kamap long en, tasol ol i no save, em nambis bilong wanem hap graun.
Ol i lukim wanpela pasis i go insait moa na i gat gutpela wesan long en.
Na ol i ting, sapos ol inap, ol i laik mekim sip i ran i go sua long dispela nambis.
Olsem na ol i katim baklain bilong olgeta anka na lusim i stap long solwara.
Na ol i lusim ol baklain ol i bin pasim tupela bikpela pul ol i save stiaim sip long en.
Na ol i pulim ol sel i go antap bilong kisim win, na sip i ran i go olsem long nambis.
Tasol sip i go antap long wanpela wesan i stap namel long solwara, na i pas long en.
Poret bilong sip i pas strong tumas long wesan na i stap.
Na si i wok long paitim stan bilong sip na i brukim.
Orait ol soldia i ting long kilim ol kalabus i dai, nogut ol i swim i go na i ranawe.
Tasol kepten bilong ol soldia i laik helpim Pol, olsem na em i tambuim ol soldia long ol i no ken kilim ol kalabus.
Em i tokim olgeta man i save swim, long ol i mas kalap long solwara na i go sua pastaim.
Na ol arapela man i mas holim ol plang na ol hap bilong sip i bruk, na ol i mas trip i go sua.
Orait ol i mekim olsem kepten i tok, na olgeta bilong mipela i kamap long nambis.
Mipela i kamap gut long sua, na mipela i painimaut olsem mipela i stap long wanpela ailan ol i kolim Malta.
Ol man bilong dispela ples i mekim gutpela pasin tru long mipela.
Ren i wok long pundaun na ples i kol, olsem na ol i wokim paia na ol i bringim mipela olgeta i go klostu long paia bai mipela i ken hatim skin.
Pol i bungim sampela paiawut na i putim long paia.
Na wanpela snek i stap insait long ol paiawut, em i pilim hat bilong paia, na i kam ausait, na i planim tit bilong en long han bilong Pol na i hangamap i stap.
Ol manmeri bilong ples i lukim dispela snek i kaikaim han bilong Pol na i hangamap i stap.
Na ol i tok long ol yet olsem, “Lukim.
Ating dispela man em i man bilong kilim man i dai.
Em i no i dai long solwara, tasol nau god bilong bekim ol pasin nogut i no laik bai em i stap laip moa.”
Tasol Pol i sakim dispela snek i go pundaun long paia, na i no gat wanpela samting i kamap long Pol.
Ol manmeri i wet i stap, long wanem, ol i ting bodi bilong Pol bai i solap, o em bai i pundaun kwiktaim na i dai.
Tasol ol i wet longtaim, na ol i no lukim wanpela samting i kamap long em.
Olsem na ol i senisim tingting na ol i tok, “Em i wanpela god.”
Graun i stap klostu long dispela ples, em i graun bilong namba wan hetman bilong dispela ailan, nem bilong en Publius.
Dispela man i kisim mipela i go long haus bilong en, na em i lukautim mipela gut tru, inap long tripela de.
Papa bilong Publius em i sik i stap.
Em i gat skin i hat wantaim pekpek wara.
Orait Pol i go long em na i beten.
Na em i putim han long em, na i mekim em i kamap orait gen.
Em i mekim olsem, na ol arapela sikman bilong dispela ailan ol i kam long Pol, na em i mekim ol tu i kamap orait gen.
Ol i mekim gutpela pasin tru long mipela.
Na taim mipela i laik lusim ol na i go, ol i givim mipela olgeta samting mipela i sot long en, na ol i putim long sip.
Mipela i stap tripela mun long ailan Malta.
Na bihain mipela i kalap long wanpela sip i bin i stap long dispela ailan long taim bilong bikpela win.
Em i sip bilong taun Aleksandria.
Long poret i gat piksa bilong tupela pikinini man bilong god Sus.
Orait mipela i luslain na i go.
Mipela i go kamap long taun Sirakyus, na mipela i stap tripela de.
Na mipela i lusim Sirakyus na bihain mipela i go kamap long taun Regium.
Na long de bihain, win bilong hap saut i kirap, olsem na mipela i lusim Regium.
Na long de namba 3 mipela i kamap long taun Puteoli.
Long dispela taun mipela i bungim sampela Kristen.
Na ol i askim mipela long i stap wantaim ol, na mipela i stap inap long 7-pela de.
Na mipela i lusim ol, na mipela i wokabaut i go long biktaun Rom.
Taim ol Kristen bilong Rom i harim tok olsem mipela i wokabaut i kam, ol i kam bilong bungim mipela long rot.
Na mipela i bungim ol long Maket Bilong Apius na long ples ol i kolim Tripela Haus Pasindia.
Pol i lukim ol, na em i tenkyu long God, na bel bilong en i kisim strong.
Mipela i go insait long Rom, na gavman i orait long Pol i stap long wanpela haus bilong em yet, wantaim wanpela soldia i was long em.
Pol i stap tripela de long Rom, na em i singautim ol hetman bilong ol Juda.
Ol i kam bung pinis, na em i tokim ol olsem, “Ol brata, mi no bin mekim wanpela samting bilong daunim lain bilong yumi o bilong sakim pasin bilong ol tumbuna bilong yumi.
Tasol ol i kalabusim mi long Jerusalem, na ol i putim mi long han bilong ol Rom.
Orait ol Rom i harim kot bilong mi, na ol i lukim olsem mi no gat rong inap long ol i kilim mi i dai, olsem na ol i laik lusim mi.
Tasol ol Juda i sakim dispela tok.
Olsem na mi no gat narapela rot.
Mi tok long Sisar i mas harim kot bilong mi.
Tasol i no olsem mi laik kotim lain bilong mi long wanpela samting.
Na long dispela as tasol mi singautim yupela i kam.
Mi laik lukim yupela, na givim tok long yupela.
Mi bilip na mi wetim dispela samting yumi olgeta Israel i wetim.
Dispela tasol em i as bilong dispela sen i pasim mi nau.”
Na ol i tokim em olsem, “I no gat sampela man bilong Judia i salim pas long mipela bilong tokim mipela long yu.
Na i no gat wanpela Juda i kam stori long mipela na i mekim sampela tok nogut long yu.
Tasol mipela i laik harim yu yet yu autim tingting bilong yu, long wanem, mipela i save, long olgeta ples, ol manmeri i save mekim tok nogut long dispela nupela lain i bin kamap namel long yumi Juda.”
Orait ol i makim wanpela de, na planti man i kam long Pol long dispela haus em i stap long en.
Na long moningtaim i go inap long apinun, em i autim tok bilong kingdom bilong God long ol.
Em i kamapim sampela tok i stap long lo bilong Moses na long ol buk bilong ol profet, na long dispela ol tok em i wok strong long kirapim tingting bilong ol bai ol i ken bilip long Jisas.
Orait na sampela man i ting dispela tok Pol i mekim, em i stret.
Tasol sampela i no bilipim tok bilong en.
Ol i wok long tok pait namel long ol yet, na ol i go.
Tasol pastaim Pol i mekim wanpela tok long ol olsem, “Holi Spirit i tok tru tumas long ol tumbuna bilong yumi long maus bilong profet Aisaia.
Em i tok olsem, ‘Yu go long dispela lain manmeri na yu tokim ol olsem, “Bai yupela i harim tok planti taim, tasol bai yupela i no inap save long as bilong en.
Bai yupela i lukluk planti taim, tasol bai yupela i no inap luksave long wanpela samting.”
Tingting bilong dispela lain manmeri i pas pinis, na yau bilong ol i les long harim toktok, na ol i pasim pinis ai bilong ol, nogut ol i lukim wanpela samting na harim tok na save long as bilong tok, na ol i tanim bel na kam bek long mi, na bai mi mekim ol i kamap orait gen.’
Na Pol i tok moa olsem, “Olsem na yupela i ken save, dispela tok bilong gutpela wok God i mekim bilong kisim bek yumi, em God i bringim i go pinis long ol manmeri bilong ol arapela lain.
Ol bai i harim.”
Pol i stap long wanpela haus.
Em i save givim mani long papa bilong haus, bilong em i ken i stap long dispela haus.
Na em i save amamas long lukim ol man i kam long haus bilong en.
Em i save autim tok bilong kingdom bilong God, na em i skulim ol manmeri long tok bilong Bikpela Jisas Krais.
Em i no pret long autim tok na i no gat wanpela man i tambuim em.
Kolosi em wanpela taun i stap long provins Esia.
Em i no longwe tumas long taun Efesus.
Pol yet i no bin kirapim sios i stap long taun Kolosi, tasol taim Pol i bin i stap long Efesus i luk olsem em i bin salim ol man i go mekim wok misin long ol arapela hap bilong provins, na ol i bin i go long Kolosi tu.
Pol i bin harim tok olsem sampela man i laik paulim bilip bilong ol Kolosi, olsem na em i raitim pas i go long ol bilong strongim bilip bilong ol.
Em i tok olsem Krais em i het bilong olgeta samting.
Krais tasol inap long kisim bek yumi, na ol arapela rot bai i no inap helpim yumi.
Ol bai i bringim yumi i go longwe long Krais tasol.
Long Krais God i bin mekim kamap olgeta samting, na long wok bilong Krais God i laik kisim bek olgeta samting.
Krais i stap insait long yumi, na yumi kamap ol nupela manmeri na bihainim ol pasin bilong Krais yet.
Pol i bin raitim dispela pas na givim long tupela man, na tupela i bin bringim pas i go long Kolosi.
Namba wan man, em Tikikus.
Na namba 2 man, em Onesimus, dispela man Pol i mekim planti tok long en long pas em i bin raitim long Filemon.
Mi Pol, mi aposel bilong Krais Jisas.
Long laik bilong em yet God i makim mi olsem aposel.
Mi wantaim brata Timoti mitupela i raitim dispela pas long yupela ol manmeri bilong God i stap long taun Kolosi, yupela ol bratasusa i bilip long Krais.
God Papa bilong yumi em i ken marimari long yupela na mekim bel bilong yupela i stap isi.
Taim mitupela i mekim prea, oltaim mitupela i save tingting long yupela na tenkyu long God, em i Papa bilong Bikpela bilong yumi, Jisas Krais.
Mitupela i harim pinis tok long yupela olsem, taim tok tru bilong gutnius i kamap long yupela na yupela i harim, yupela i bin bilip long dispela gutpela samting God i makim bilong yupela na i putim i stap long heven na yupela i wet long kisim.
Olsem na yupela i save bilip tru long Krais Jisas na givim bel bilong yupela long olgeta manmeri bilong God.
Long olgeta hap bilong graun ol i wok long autim dispela gutnius, na planti manmeri i bilip na bihainim, na pasin bilong ol i kamap gutpela.
Na wankain pasin i bin kamap namel long yupela, stat long namba wan de yupela i harim gutnius bilong marimari bilong God na yupela i save tru long en.
Epafras i bin skulim yupela long tok bilong dispela gutnius, na yupela i save pinis long en.
Epafras em i gutpela wokman bilong Krais.
Em i wanwok bilong mipela, na mipela i save laikim em tru.
Em i save helpim yupela na mekim gut tru wok bilong Krais.
Em i tokim mitupela long dispela pasin bilong laikim tru ol manmeri bilong God, Holi Spirit i bin givim yupela.
Olsem na stat long namba wan de mitupela i bin harim long gutpela pasin bilong yupela, oltaim mitupela i save prea na askim God long helpim yupela, bai yupela i ken save gut tru long laik bilong em.
Na bai Holi Spirit i ken givim yupela olkain gutpela save na tingting, na dispela i ken pulap tru long yupela.
Olsem bai yupela inap wokabaut long pasin bilong ol manmeri tru bilong Bikpela, na bai em i laikim olgeta pasin bilong yupela.
Na bai yupela i mekim planti kain gutpela wok.
Na bai yupela i save long God, na oltaim dispela save bai i kamap bikpela moa.
Na mitupela i save beten olsem, long gutpela bikpela strong bilong em yet, God i ken givim olgeta kain strong long yupela, bai yupela inap sanap strong na karim olgeta hevi, na bai yupela i stap isi na wetim taim ol hevi i pinis.
Na bai yupela i amamas na tenkyu long Papa.
Em i bin mekim yupela i bihainim ol gutpela pasin, inap long yupela i ken kisim ol gutpela gutpela samting em i bin makim bilong yupela.
Bai yupela i kisim wantaim olgeta manmeri bilong God, em ol dispela lain i stap long lait bilong en.
Yumi bin i stap aninit long strong bilong tudak, na em i bin kisim bek yumi na putim yumi insait long lain bilong Pikinini bilong en, em dispela Pikinini em i save laikim tru.
Pikinini Bilong God em i bin baim bek yumi na lusim ol sin bilong yumi.
Yumi no inap lukim God, tasol Pikinini Bilong God em i wankain olsem God yet.
Em i namba wan pikinini bilong God, na em i stap het tru bilong olgeta samting God i bin mekim ol i kamap.
Long han bilong dispela Pikinini, God i bin wokim olgeta samting long heven na long graun.
Em i wokim olgeta samting yumi save lukim na samting yumi no inap lukim, olsem ol kain kain strongpela ensel na ol strongpela spirit na olgeta kain samting i gat strong.
Em i bin wokim olgeta samting, na olgeta samting i bilong em yet.
Taim olgeta dispela samting i no kamap yet, em i stap.
Na em i save mekim olgeta samting i stap gut na i wok gut wantaim.
Em i het bilong sios, na sios em i bodi bilong em.
Em yet i as bilong laip bilong sios.
Em i namba wan man i bin kirap bek long matmat, olsem na em yet i ken i stap het bilong olgeta samting.
God i laik bai olgeta laip na pasin bilong em yet i mas i stap long dispela Pikinini, olsem na God yet i pulap tru long em.
Na God i laik mekim olgeta samting i kamap wanbel wantaim em, em ol samting bilong graun na ol samting bilong heven tu.
Olsem na em i larim Krais i dai long diwai kros, na blut bilong en i kapsait, na long dispela pasin God i daunim pasin birua bilong yumi.
Bipo yupela i stap longwe long Krais.
Long tingting bilong yupela, yupela i birua long em, na yupela i bin wok long mekim ol pasin nogut.
Tasol Krais i dai pinis long diwai kros, na long dispela pasin God i mekim yupela i kamap wanbel wantaim em.
Em i mekim olsem bilong bringim yupela i kam long em, na yupela i ken i stap holi na klin na i no gat asua long ai bilong em.
Tasol yupela i mas holimpas bilip na sanap strong tru.
Nogut wanpela samting i pulim yupela, na yupela i lusim pasin bilong bilip strong long dispela gutnius yupela i bin harim.
Mi Pol mi bin kamap wokman bilong dispela gutnius, na mipela i bin autim long olgeta manmeri i stap long graun.
Nau mi amamas long karim pen bilong helpim yupela.
Na mi laik helpim sios bilong Krais, em bodi bilong em yet.
Pen Krais i karim bilong helpim sios, em i no pinis yet.
Na long pen mi karim long bodi bilong mi yet, mi laik inapim dispela pen bilong Krais.
God yet i bin makim mi na mi kamap wokman bilong sios, bilong helpim yupela.
Na mi gat wok bilong autim tru olgeta tok bilong God.
Long olgeta taim bipo dispela tok i stap hait, na olgeta lain manmeri i no bin save long en.
Tasol nau em i kamap ples klia pinis long ai bilong ol manmeri bilong God.
Long laik bilong em yet, God i bin soim dispela tok hait long yumi ol manmeri bilong en, bai yumi ken save, dispela tok em i gutpela tru na em inap helpim olgeta manmeri bilong olgeta lain.
Dispela tok hait em i olsem.
Krais i stap wantaim yupela, na yupela i wetim em i bringim yupela i go i stap wantaim em na bai yupela i kisim ol gutpela gutpela samting bilong en i stap long heven.
Mipela i save autim gutnius bilong Krais long olgeta wan wan man.
Mipela i bihainim gutpela tingting na save na mipela i save skulim ol na givim strongpela tok long ol, long wanem, mipela i laik bai ol i kamap strongpela Kristen tru na bai mipela i ken bringim ol i go long God.
Olsem na long olgeta bikpela strong Krais i save givim mi, mi save hatwok tru long mekim dispela wok.
Mi laik yupela i mas save olsem, mi save hatwok moa bilong helpim yupela wantaim ol manmeri bilong sios i stap long taun Laodisia, na olgeta arapela manmeri i no bin lukim pes bilong mi.
Mi save mekim dispela wok bilong strongim bel bilong yupela olgeta na bilong kirapim yupela long laikim tru ol arapela manmeri bilong God na long i stap wanbel tru wantaim ol.
Mi laik bai yupela i kisim gutpela tingting, na bai dispela i strongim bilip bilong yupela.
Na mi laik bai yupela i save gut long as bilong tok hait bilong God.
Krais yet em i as bilong dispela tok hait.
Olgeta kain save na tingting hait i pulap long Krais, olsem mani i pulap long beng.
Mi no laik bai wanpela man i tok gris long yupela na giamanim yupela, olsem na mi mekim dispela tok.
Mi no i stap wantaim yupela.
Tasol long tingting bilong mi, i olsem mi stap wantaim yupela, na mi amamas long lukim yupela i wok stret na i bilip strong long Krais.
Yupela i kisim pinis Bikpela Krais Jisas, olsem na yupela i mas wokabaut wantaim em.
Yupela i mas sanap strong long em, olsem diwai i sanap strong long graun, na olsem haus i sanap strong antap long strongpela pos.
Yupela i mas bilip strong long dispela gutnius mipela i bin skulim yupela long en, na oltaim yupela i mas tenkyu long God.
Yupela i mas lukaut gut, nogut wanpela man i autim olkain giaman save na toktok nating long yupela na em i mekim yupela i bihainim tingting bilong en.
Ol dispela kain man i save kisim tingting bilong ol tumbuna na bilong ol spirit i save bosim ol samting bilong skai na graun.
Ol i no save bihainim tingting bilong Krais.
Yupela i save, Krais em i kamap man olsem yumi, na olgeta laip bilong God i pulap tru long em.
Em i het bilong olgeta kain samting i gat strong.
Yupela i bilong Krais, olsem na God i givim laip long yupela, na dispela laip i pulap tru long yupela.
Yupela i pas wantaim em, na yupela i kisim pasin tru bilong katim skin.
Em i no samting bilong bodi.
Long pasin bilong Krais yumi rausim pinis ol pasin bilong olpela bel.
Dispela em i pasin tru bilong katim skin.
Long taim yupela i kisim baptais, yupela i pas wantaim Krais, na God i planim yupela long matmat wantaim Krais.
Na yupela i bilip long wok God i bin mekim bilong kirapim Krais long matmat, na long taim yupela i kisim baptais em i kirapim bek yupela wantaim Krais.
Bipo yupela i save mekim ol kain kain rong, na yupela i bihainim pasin bilong olpela bel, na dispela i kilim yupela i dai.
Tasol God i mekim yupela i kisim laip wantaim Krais, na God i bin lusim olgeta rong bilong yumi.
Lo i bin kotim yumi na kamapim ol rong bilong yumi, na mekim yumi i stap aninit long ol tok na strong bilong en.
Tasol God i bin rausim olgeta dispela tok bilong kotim yumi, na em i pinisim strong bilong lo na nilim em long diwai kros bilong Krais.
Em i pinisim strong bilong ol strongpela spirit na olgeta kain samting i gat strong.
Long diwai kros God i soim olgeta man olsem em i winim pinis ol dispela samting na i mekim ol i kamap olsem samting nating.
Olsem na yupela i no ken larim wanpela man i sutim tok long yupela, na tok yupela i no bihainim ol lo bilong kaikai na dring na ol lo bilong ol bikpela de bilong lotu na bilong ol lotu bilong nupela mun na bilong de Sabat.
Dispela ol samting ol i olsem ol piksa nating bilong ol samting i laik kamap bihain.
Tasol Krais em i samting tru.
Sapos wanpela man i autim tok long samting em i bin lukim long driman, na sapos em i tok long yupela i mas daunim yupela yet na lotu long ol ensel, orait yupela i no ken larim em i daunim yupela.
Ol dispela kain man i save bihainim tingting bilong olpela bel na ol i ting ol yet i gat gutpela save tru, na ol i no save holimpas Krais, em i het tru bilong yumi.
Dispela het i save givim kaikai long olgeta hap bilong bodi bilong en, na em i mekim olgeta skru rop samting bilong bodi i pas gut wantaim.
Olsem na bodi i kamap bikpela long strong bilong God.
Yupela i dai pinis wantaim Krais na yupela i no i stap moa aninit long strong bilong ol spirit i save bosim ol samting bilong skai na graun.
Olsem na watpo nau yupela i save wokabaut olsem ol man bilong graun?
Bilong wanem yupela i save bihainim ol kain lo olsem, “Yu no ken holim, yu no ken kaikai, yu no ken larim em i pas long skin bilong yu”?
Kain lo olsem i tok long ol samting yumi mekim wok long ol na wantu ol i save bagarap.
Ol man tasol i bin kamapim ol dispela lo na skulim yumi long bihainim ol.
Tru, ol dispela kain lo i luk olsem ol bai i kirapim yumi long lotu, na long daunim bel bilong yumi na hatim tru bodi bilong yumi.
Olsem na sampela man i ting ol dispela lo i bihainim gutpela tingting na save.
Tasol ol dispela lo i no inap helpim yumi long daunim tru ol pasin bilong olpela bel.
God i kirapim yupela pinis wantaim Krais, olsem na yupela i mas wok long kisim ol samting bilong antap.
Long dispela ples antap, Krais i sindaun long sia king bilong en long han sut bilong God.
Oltaim yupela i mas tingting long ol samting bilong antap.
Yupela i no ken tingting long ol samting bilong graun.
Yupela i dai pinis, na laip bilong yupela i stap hait wantaim Krais na yupela i pas long God.
Krais em i as bilong laip bilong yupela.
Na taim em i kamap ples klia, bai yupela tu i kamap wantaim em long bikpela lait na bilas bilong God.
Olsem na yupela i mas kilim i dai olgeta pasin bilong dispela graun i stap long bel bilong yupela.
Mi tok long olkain pasin olsem, pasin pamuk na pasin doti, na pasin bilong bel i kirap long mekim ol pasin nogut, na pasin bilong mangal long ol samting bilong narapela man.
Dispela pasin bilong mangal em i wankain olsem pasin bilong lotu long giaman god.
God i redim pinis pe nogut bilong givim long olgeta man i save mekim ol dispela kain pasin, em ol man i save sakim tok bilong en.
Bipo yupela tu i save wokabaut wantaim ol dispela man, na yupela i save mekim dispela olgeta pasin.
Tasol nau yupela i mas rausim olgeta kain pasin nogut, em pasin bilong kros na belhat na bel nogut, na pasin bilong tok nogut long ol arapela na pasin bilong mekim toktok i doti.
Yupela wan wan i no ken giamanim ol arapela Kristen, long wanem, yupela i rausim pinis olgeta pasin bilong olpela bel, na yupela i kamap nupela man pinis.
God i bin mekim yupela i kamap nupela man, na oltaim em i save givim planti gutpela save long yupela, na em i mekim yupela i kamap nupela na yupela i kamap wankain olsem em yet.
Na yumi man i kamap nupela pinis, yumi olgeta i stap wankain tasol.
Yumi no ken ting moa olsem yumi bilong lain Grik o bilong lain Juda, na yumi bin katim skin o yumi no bin katim skin, na yumi bilong kain kain tok ples o bilong kain kain kantri, na yumi stap wokboi nating o yumi stap fri, long wanem, Krais tasol i stap, na Krais yet i stap insait long yumi olgeta.
God em i makim yupela pinis, na yupela i stap ol lain manmeri bilong en, na em i save laikim yupela tru.
Olsem na yupela i mas kisim olkain pasin olsem.
Yupela i mas sori tru long ol arapela na mekim gut long ol.
Yupela i mas daunim yupela yet na mekim pasin isi long ol man, na yupela i no ken belhat kwik long ol man i rongim yupela.
Sapos wanpela man namel long yupela em i gat tok long narapela brata i bin mekim rong long em, orait em i mas karim dispela hevi na lusim sin bilong dispela brata.
Bikpela em i lusim pinis sin bilong yupela, na olsem tasol yupela tu i mas lusim sin bilong ol arapela.
Yupela i mas givim bel bilong yupela long ol arapela manmeri.
Dispela pasin i winim tru olgeta arapela pasin, na em i save mekim ol arapela gutpela pasin i kamap strong na i wok bung wantaim.
Krais i save givim bel isi long yumi na mekim yumi i stap wanbel, na dispela bel isi i ken bosim tru bel bilong yupela.
God i bin singautim yupela bai yupela i ken kamap wanpela bodi tasol na i stap wanbel tru.
Na yupela i mas tenkyu long God oltaim.
Yupela i mas larim tok bilong Krais i stap strong insait long bel bilong yupela.
Yupela wan wan i mas skulim ol arapela Kristen na givim gutpela tingting na save long ol, bai ol i ken mekim gutpela pasin tasol.
Yupela i mas tenkyu long God long bel bilong yupela, na yupela i mas singim ol song bilong Buk Song na ol arapela song bilong lotu na ol song Holi Spirit i kamapim long bel bilong yupela.
Long toktok bilong yupela na long wok bilong yupela na long olgeta samting yupela i mekim, yupela i mas mekim long nem bilong Bikpela Jisas.
Na long nem bilong em yupela i mas tenkyu long God Papa.
Yupela meri, yupela i mas i stap aninit long ol man bilong yupela.
Dispela pasin em i stret long ai bilong Bikpela.
Yupela man, yupela i mas laikim tru ol meri bilong yupela, na yupela i no ken mekim nogut bel bilong ol.
Yupela pikinini, yupela i mas bihainim tok bilong papamama bilong yupela long olgeta samting.
Bikpela i save laikim dispela kain pasin.
Yupela papa, yupela i no ken mekim ol pikinini bilong yupela i kros, nogut ol i pilim olsem ol i no inap mekim wanpela gutpela wok.
Yupela wokboi i mas bihainim olgeta tok bilong ol bosman bilong yupela.
Nogut yupela i ting long grisim ol na yupela i mekim gutpela wok long taim ol i stap klostu tasol.
Yupela i mas pret long Bikpela, na oltaim yupela i mas tingting tasol long ol rot bilong mekim gutpela wok.
Olgeta samting yupela i mekim, yupela i mas wok strong na mekim.
Yupela i mekim wok bilong Bikpela.
Yupela i save, bihain Bikpela bai i givim pe long yupela, em ol dispela gutpela samting em i makim pinis bilong ol manmeri bilong en.
Yupela i stap ol wokboi bilong Krais, na em tasol em i Bosman tru bilong yupela.
Na man i mekim rong, em bai i kisim pe bilong dispela rong em i bin mekim.
God i save skelim pasin bilong olgeta manmeri long wankain pasin tasol.
Yupela bosman bilong ol wokboi, yupela i mas mekim gutpela na stretpela pasin long ol.
Yupela i save, yupela tu i gat Bosman i stap long heven.
Yupela i mas holim strong pasin bilong prea.
Na long taim yupela i prea, yupela i mas tingting gut na yupela i mas tenkyu long God.
Yupela i mas prea long God i ken helpim mipela tu.
Yupela i mas askim em long opim rot bilong mipela i ken autim tok bilong Krais.
Dispela tok bipo em i bin i stap hait, na nau em i kamap ples klia pinis.
Tasol ol man i no laik harim dispela tok, na ol i bin putim mi long kalabus.
Yupela i mas prea bai mi ken autim klia dispela tok, olsem God i laik bai mi mas mekim.
Taim yupela i stap wantaim ol man i stap ausait long sios, yupela i mas bihainim gutpela tingting na mekim ol stretpela pasin.
Oltaim yupela i mas redi long soim pasin bilong Krais long ol.
Oltaim yupela i mas mekim gutpela tok tasol, em olkain tok ol man i save laik long harim.
Yupela i mas tingting gut na traim long bekim gut tok bilong olgeta man.
Tikikus bai i tokim yupela long olgeta wok mi mekim.
Tikikus em i wanwok na brata tru bilong yumi, na em i gutpela wokman tru bilong Bikpela.
Mi salim em i kam long yupela long dispela as tasol, bilong yupela i ken save long mipela i stap olsem wanem, na bilong em i ken strongim bel bilong yupela.
Onesimus em i gutpela brata tru bilong yumi, na em i wantok bilong yupela.
Tupela bai i tokim yupela long olgeta samting i bin kamap long hia.
Aristarkus, em i kalabus wantaim mi, em i tok gude long yupela.
Na Mak, em kandere bilong Barnabas, em tu i tok gude long yupela.
Sapos em i kam long yupela, orait yupela i mas amamas long kisim em, olsem mi bin salim tok na tokim yupela pinis.
Na Jisas, ol i kolim Jastus, em tu i tok gude long yupela.
Long lain bilong ol Juda, dispela ol man tasol i save wok wantaim mi long kirapim kingdom bilong God, na ol i helpim mi gut tru.
Epafras em i tok gude long yupela.
Em i wantok bilong yupela na em i wokman bilong Krais Jisas.
Oltaim em i save strong long prea na askim God long helpim yupela long sanap strong olsem ol Kristen i kisim pinis pasin bilong God na i save gut tru long olgeta laik bilong God.
Mi laik tokim yupela olsem, em i save hatwok tru long helpim yupela wantaim ol manmeri bilong ol sios i stap long taun Laodisia na taun Hierapolis.
Demas tupela i tok gude long yupela.
Mi laik bai yupela i givim gude bilong mi long ol brata i stap long taun Laodisia.
Na givim gude tu long Nimfa wantaim ol manmeri bilong sios i save bung long haus bilong en.
Taim yupela i ritim pinis dispela pas, orait yupela i mas salim i go long sios bilong Laodisia, bai ol tu i ken ritim.
Na pas mi salim i go long ol Laodisia, em yupela tu i mas ritim.
Na yupela tokim Arkipus olsem, “Yu mas lukautim gut dispela wok yu bin kisim long Bikpela, na yu mas mekim gut dispela wok.”
Mi Pol, mi yet mi raitim dispela tok gude long yupela.
Yupela i mas tingting long mi, mi stap yet long kalabus.
Marimari bilong God i ken i stap wantaim yupela.
Na God i laik kirapim ol manmeri bilong em yet, bai ol i pas tru wantaim Krais na ol i stap wanbel.
Long namba wan hap bilong pas Pol i mekim planti tok long marimari bilong God i mekim olgeta manmeri i bilip long Krais i bung wantaim na i kamap wanpela lain manmeri.
Long namba 2 hap bilong pas Pol i tok olsem ol Kristen i pas wantaim Krais, olsem na ol i mas wanbel tru na bihainim ol pasin bilong God yet.
Long dispela pas Pol i save mekim ol tok piksa bilong soim ol manmeri klia olsem ol i pas wantaim Krais na ol i kamap wanpela lain manmeri.
Long dispela pas yumi save lukim gut tru ol gutpela samting God i laik mekim long ol manmeri bilong en.
Mi Pol, mi aposel bilong Krais Jisas.
Long laik bilong em yet God i makim mi olsem aposel.
Mi raitim dispela pas long yupela ol manmeri bilong God i stap long taun Efesus na i bihainim tru Krais Jisas.
God Papa bilong yumi, wantaim Bikpela Jisas Krais, i ken marimari long yupela na mekim bel bilong yupela i stap isi.
Yumi litimapim nem bilong God, em i God na Papa bilong Bikpela bilong yumi Jisas Krais.
Long Krais em i bin givim yumi olgeta gutpela samting bilong heven, bilong helpim spirit bilong yumi.
Taim God i no mekim graun i kamap yet, na em i makim yumi pinis long pas wantaim Krais, bai yumi ken i stap holi.
Bai yumi ken i stap stretpela manmeri na i no gat asua long ai bilong en.
Bipo yet em i laikim yumi tumas, na em i makim yumi bilong kamap pikinini bilong em yet long wok Jisas Krais bai i mekim bilong kisim bek yumi.
Long laik bilong em yet God i mekim olsem.
Long nem bilong dispela Pikinini em i laikim tumas, God i bin marimari moa yet long yumi.
Olsem na yumi mas ting long dispela bikpela marimari bilong em na yumi mas litimapim nem bilong God.
Marimari bilong God em i pulap tru.
Krais i dai pinis bilong baim bek yumi, na long blut bilong en, God i lusim olgeta sin bilong yumi.
God i kapsaitim marimari bilong en moa yet long yumi, na em i givim olgeta kain save wantaim gutpela tingting long yumi.
Bipo God i tingting pinis long dispela samting em i laik mekim long wok bilong Krais.
Tasol dispela tingting bilong en i bin i stap hait, na nau em i soim yumi pinis dispela tingting bilong en.
Dispela samting em i laik mekim em i olsem.
Em i laik stiaim olgeta samting i go i go, na long dispela taim em i makim pinis, em bai i bungim olgeta samting long Krais, ol samting bilong heven na bilong graun tu.
Na Krais i ken i stap het bilong olgeta samting.
God i save bihainim laik na tingting bilong em yet na mekim olgeta samting i kamap, na long laik bilong em, bipo yet em i makim mipela Juda bilong pas wantaim Krais na kamap lain manmeri tru bilong God.
Mipela Juda, mipela ol namba wan lain i bin bilip long Krais na bihainim em, na God i makim mipela bilong tingting oltaim long bikpela lait na strong bilong em na litimapim nem bilong em.
Na yupela ol manmeri bilong ol arapela lain, yupela tu i harim pinis tok tru, em dispela gutnius bilong God i kisim bek yupela.
Na yupela i bilip pinis long Krais.
Olsem na yupela i pas wantaim Krais, na God i bihainim promis em i bin mekim bipo na em i givim Holi Spirit long yupela, olsem mak bilong yupela i stap lain manmeri bilong em stret.
Yumi kisim Holi Spirit pinis, olsem na yumi save, bihain yumi bai kisim tu olgeta arapela gutpela samting God i bin promis long givim long ol manmeri bilong en.
Yumi wet long kisim ol dispela samting long taim God i kisim bek yumi na yumi stap fri tru wantaim em.
Na yumi bai tingting long ol dispela strongpela wok em i bin mekim na yumi bai litimapim biknem bilong en.
Mi harim tok long yupela i bilip tru long Bikpela Jisas, na yupela i save givim bel bilong yupela long olgeta manmeri bilong God.
Olsem na taim mi mekim prea, oltaim mi save tingting long yupela na tenkyu long God.
Na mi save prea long God bilong Bikpela bilong yumi Jisas Krais, em Papa i stap nambawan tru wantaim bikpela lait na strong bilong en, em i ken givim gutpela tingting long yupela na mekim yupela i save gut long as bilong tok bilong em, bai yupela i ken save gut long em yet.
Mi laik bai em i givim lait long tingting bilong yupela, bai yupela i ken save gut long ol dispela samting em i singautim yupela bilong kisim, em ol samting yupela i wetim i stap.
Olsem bai yupela i save long ol dispela gutpela gutpela samting God i bin makim bilong yumi ol manmeri bilong em.
Na bai yupela i ken save olsem, dispela strong bilong God oltaim em i wok long helpim yumi ol manmeri i bilip long em, em i bikpela moa moa yet.
Yumi no inap tru long skelim strong bilong en.
Na dispela bikpela strong bilong God i save wok long yumi, em tasol bipo i bin wok long Krais.
Krais i dai pinis, na long dispela bikpela strong bilong God, God i kirapim em na i bringim em i go sindaun long han sut bilong em long heven.
Olsem na Krais i stap antap tru long olgeta kain strongpela spirit, na long olgeta hetman na long olgeta gavman, na long olgeta samting i gat strong.
Em i stap antap long olgeta man i gat nem nau long dispela taim, na long taim bihain tu.
God i bin putim olgeta samting i stap aninit long Krais, na i mekim em i stap het tru bilong olgeta samting, na long dispela pasin em i stap het bilong sios.
Sios em i bodi bilong Krais.
Krais em i stap insait long olgeta samting na i pulapim ol tru, na em i pulap olgeta long sios bilong en.
Bipo yupela i save mekim ol kain kain rong na sin, na dispela i kilim yupela i dai.
Long dispela taim yupela i bin wokabaut long pasin nogut bilong dispela graun.
Yupela i bin bihainim pasin bilong hetman bilong ol spirit nogut i stap long skai, em dispela strongpela spirit i wok yet insait long bel bilong ol man i save sakim tok bilong God.
Bipo yumi olgeta i bin i stap wantaim dispela lain, na yumi bihainim laik nogut bilong olpela bel bilong yumi tasol.
Yumi bihainim laik bilong dispela olpela bel na laik bilong tingting bilong yumi yet.
Na long taim yumi bin i stap olsem, yumi inap kisim pe nogut God i redim pinis bilong givim long olgeta manmeri i mekim dispela kain pasin.
Tru, rong bilong yumi em i kilim yumi na yumi dai pinis.
Yumi stap olsem ol man i dai pinis olgeta.
Tasol marimari bilong God em i pulap tru na em i givim bel bilong en moa yet long yumi.
Olsem na em i mekim yumi i stap laip wantaim Krais.
Yes, long marimari bilong God tasol em i kisim bek yupela.
Em i kirapim yumi wantaim Krais Jisas.
Na em i mekim yumi i sindaun pinis wantaim Krais long sia king bilong en long heven.
Long wok bilong Krais Jisas em i mekim dispela gutpela pasin long yumi, long wanem, em i laik soim bikpela marimari tru bilong en long olgeta man long olgeta taim bihain.
Yupela i bilip long Krais, na long marimari bilong God tasol, God i kisim bek yupela.
Dispela em i no samting yupela yet i mekim.
God i givim nating long yupela.
Em i no olsem pe bilong wok yupela i mekim.
Olsem na i no gat wanpela man em inap litimapim nem bilong em yet.
Long Krais Jisas God i mekim yumi i kamap ol nupela manmeri, bilong yumi ken wokabaut long rot bilong gutpela pasin bipo yet God i redim pinis bilong yumi ken wokabaut long en.
Yupela i save, ol lain bilong Juda i save katim skin bilong ol man, na ol i save kolim yupela olsem, “Ol man i no save katim skin.”
Dispela i tok long pasin ol man yet i save mekim long skin bilong ol.
Orait yupela i mas tingim gut, bipo yupela i stap man bilong ol arapela lain, na long dispela taim yupela i stap longwe long Krais.
Yupela i stap ausait long lain bilong Israel.
God i bin mekim promis na i givim kontrak long ol lain Israel, na yupela i stap ausait long dispela lain.
Yupela i stap long dispela graun, na i no gat wanpela gutpela samting i stap bilong yupela i wetim i kamap bihain.
Na yupela i no save long God.
Bipo yupela i stap longwe tru.
Tasol nau blut bilong Krais i bringim yupela i kam, na yupela i pas wantaim Krais Jisas na yupela i stap klostu tru long God.
Krais yet i save mekim yumi i stap bel isi na sindaun gut wantaim.
Bipo ol lain Juda i save birua long ol arapela lain, na dispela pasin birua i kamap olsem banis i stap namel long ol Juda na ol man bilong ol arapela lain.
Tasol long bodi bilong em yet Krais i brukim pinis dispela banis na i pinisim dispela pasin birua, na em i bungim tupela lain na mekim ol i kamap wanpela lain tasol.
Em i rausim pinis lo bilong Moses wantaim olgeta hap tok na olgeta lo bilong en.
Em i mekim olsem, bai em i ken bungim tupela lain na mekim ol i kamap olsem wanpela nupela man.
Na long dispela pasin em i mekim yumi i stap wanbel.
Em i dai long diwai kros bilong bungim dispela tupela lain long wanpela bodi.
Na long diwai kros em i kilim i dai dispela pasin birua i bin i stap bipo.
Em i kam na i autim gutnius olsem, “Nau yupela i stap wanbel.”
Em i autim dispela gutnius long yupela ol lain i stap long ol longwe ples, na long ol manmeri i stap klostu tu.
Yumi stap wanbel, long wanem, long Krais yumi tupela lain wantaim i gat wanpela Spirit i opim rot bilong yumi ken kamap long Papa.
Nau yupela i no moa i stap olsem ol tripman i no gat graun.
Yupela i wanlain wantaim ol manmeri bilong God.
Yupela i stap lain tru bilong God.
Yupela i olsem haus God i wokim.
Em i bin planim mipela aposel wantaim ol profet olsem pos bilong dispela haus.
Na Krais Jisas em i namba wan pos tru.
Olgeta bun bilong dispela haus i pas long Krais, olsem na olgeta i pas gut wantaim.
Na God i wokim yet dispela haus, na haus i laik kamap bikpela moa na i stap haus bilong Bikpela yet.
Yupela tu i pas long Krais, na God i bungim yupela wantaim ol arapela manmeri bilong en, na yupela i kamap haus tru bilong God, bai em wantaim Holi Spirit i ken i stap long dispela haus.
God i mekim gut tru long yupela, na long dispela as tasol mi Pol mi stap long kalabus, long wanem, mi save mekim wok bilong Krais Jisas bilong helpim yupela man bilong ol arapela lain.
Mi ting yupela i harim pinis olsem, God i bin marimari long mi na makim mi bilong mekim dispela wok em i mekim bilong marimari long yupela tu.
Dispela tok long samting God i mekim, bipo em i stap hait, tasol God yet i bin kamapim long mi, olsem mi stori liklik pinis.
Na taim yupela i ritim dispela tok, orait yupela bai i save olsem, mi save gut tru long dispela tok hait bilong wok Krais i mekim.
Long olgeta taim bipo, God i no bin autim klia dispela tok hait.
Tasol nau long Holi Spirit, God i autim klia long mipela ol aposel na profet bilong em.
Dispela tok i olsem.
Long gutnius yupela man bilong ol arapela lain yupela i kamap wanlain na wanpela bodi wantaim mipela.
Na yumi olgeta i save kisim olgeta samting God i bin makim bilong yumi long Krais Jisas.
God i mekim mi i kamap wokman bilong autim dispela gutnius.
Em i marimari long mi, na em i givim strong bilong en long mi, bilong strongim mi long mekim dispela wok.
Mi aninit tru long olgeta arapela manmeri bilong God, tasol em i marimari long mi na givim dispela wok long mi, em wok bilong autim gutnius long ol arapela lain.
Dispela gutnius i tok long olgeta gutpela samting bilong Krais, em yumi ol man i no inap tru long skelim na kaunim.
God i bin wokim olgeta samting, na pastaim em i haitim tingting bilong en long olgeta pasin em i laik mekim.
Na dispela tingting i stap hait long olgeta taim bipo.
Tasol nau em i givim mi wok bilong autim klia dispela tingting bilong em.
Bipo em i haitim, tasol nau em i mekim sios bilong en i kamap, na long dispela pasin em i mekim ol kain kain gutpela tingting na save bilong en i kamap ples klia, bai ol strongpela ensel na spirit bilong heven i ken save long tingting bilong God.
Bipo yet God i tingting long mekim ol dispela samting, na nau long wok bilong Krais Jisas, Bikpela bilong yumi, em i mekim pinis.
Na yumi save bilip long Krais, na yumi no pret.
Yumi save gut olsem, Krais em i rot bilong yumi kamap long God.
Olsem na mi tokim yupela nau, yupela i no ken tingting planti long dispela pen mi karim bilong helpim yupela, na bai bilip bilong yupela i slek.
Yupela i ken amamas long dispela samting i kamap, long wanem, em bai i helpim yupela long i stap gut wantaim God.
Mi ting long ol dispela samting Papa i bin mekim na mi save brukim skru long en.
Em i Papa bilong olgeta lain i stap long heven na long graun, na em yet i givim nem long olgeta dispela lain.
Mi save brukim skru na prea olsem, Papa i bin makim ol planti gutpela gutpela samting tru bilong givim yupela, olsem na em i ken pulapim Holi Spirit bilong em long bel bilong yupela, na mekim yupela i stap strong tru.
Na long bilip bilong yupela, Krais i ken i stap long bel bilong yupela.
Na pasin bilong laikim tru ol arapela, em i ken kamap strong tru insait long bel bilong yupela na mekim yupela i sanap strong, olsem graun i save holimpas rop bilong diwai na mekim diwai i sanap strong.
Olsem na yupela i ken kisim strong wantaim olgeta manmeri bilong God, inap long yupela olgeta i ken save gut long pasin bilong Krais long laikim tru ol arapela, em i bikpela tru, na i go longpela moa, na i go antap tru, na i go daun moa.
Yes, pasin bilong Krais long laikim tru ol arapela, em i winim olgeta save, tasol yupela i ken save tru long en.
Na olgeta gutpela samting i pulap long God yet, ol i ken pulap long yupela tu.
Strong bilong God yet i save wok long bel bilong yumi, na dispela strong i winim tru tingting bilong yumi.
Olgeta samting yumi save askim God long mekim, ol i no inap tru long mak bilong strong bilong en.
Olsem na oltaim oltaim ol manmeri bilong sios i mas litimapim nem bilong God long nem bilong Krais Jisas, inap long olgeta taim bihain.
Mi Pol, mi stap long kalabus, long wanem, mi save mekim wok bilong Bikpela.
Mi ting long God i bin singautim yupela long bihainim em tru, olsem na mi laik kirapim yupela long wokabaut stret long pasin em i laikim.
Yupela i mas i stap aninit tru long ol arapela Kristen na mekim pasin isi long ol.
Yupela i no ken belhat kwik long ol long taim ol i rongim yupela.
Yupela wan wan i mas givim bel bilong yupela long ol na karim hevi ol i givim yupela.
Holi Spirit em i givim yumi pasin bilong i stap wanbel, na dispela pasin em i olsem rop i pasim yumi na yumi stap wanlain.
Olsem na yupela i mas hatwok long holimpas dispela pasin.
Holi Spirit tasol.
Olsem tasol God i singautim yupela bilong wetim wanpela samting tasol, em long God i ken inapim tru ol gutpela samting em i laik mekim long yumi.
Bikpela tasol, na wanpela pasin bilong bilip, na wanpela baptais tasol.
God, em i Papa bilong yumi olgeta.
Em i antap long olgeta manmeri, na em i wok namel long olgeta manmeri, na em i stap insait long olgeta manmeri.
Krais i givim bikpela presen moa long yumi, na olsem tasol God i bin marimari moa yet long yumi olgeta wan wan.
Na dispela tok “em i go antap” em i soim yumi olsem Krais i no i go antap tasol.
Pastaim em i go daun insait long hap bilong graun i stap daunbilo tru.
Dispela man pastaim em i go daun, em i go antap tu.
Em i go antap tru long olgeta heven, bilong em i ken pulapim olgeta samting.
Na em tasol i givim ol presen olsem.
Long sampela man em i givim wok aposel.
Na long sampela em i givim wok profet.
Na long sampela em i givim wok bilong autim gutnius long ol manmeri.
Na long sampela em i givim wok pasto na wok bilong skulim ol manmeri long ol pasin God i laikim.
Krais i givim ol dispela presen bilong helpim yumi manmeri bilong God bai yumi inap long mekim gutpela wok bilong em.
Olsem na bai bodi bilong Krais i ken kamap strong na i stap gut.
Na dispela wok bai i go i go inap long yumi bilip tru na dispela i mekim yumi i stap wanbel tru, na yumi olgeta i save tru long Pikinini Bilong God.
Olsem na Kristen laip bilong yumi bai i kamap strong na yumi bai kisim ol wankain gutpela pasin olsem Krasi yet.
Yumi bai i no inap i stap moa olsem ol liklik pikinini, na ol dispela tok bilong ol grisman i save tumas long olgeta pasin bilong trik na giaman, em bai i no inap sakim yumi nabaut olsem win na si i save sakim kanu long solwara, na kanu i trip nabaut na i no i go stret long ples em i makim.
Yumi no ken putim yau long ol dispela kain tok.
Yumi mas bihainim pasin bilong laikim tru ol arapela na mekim tok tru tasol long ol.
Olsem bai yumi kamap strongpela manmeri na bai yumi pas tru wantaim Krais, em i het bilong yumi, na em i save mekim yumi olgeta han lek ai samting bilong bodi yumi mekim gut wok em i makim bilong yumi olgeta wan wan.
Na em i save mekim yumi olgeta skru rop bun samting bilong bodi i pas gut wantaim na i bihainim pasin bilong laikim tru ol arapela, na long dispela pasin bodi i save kamap bikpela na strongpela.
Olsem na mi laik mekim wanpela tok long yupela.
Long nem bilong Bikpela mi tokaut strong olsem, yupela i no ken wokabaut moa long pasin bilong ol haiden.
Tingting bilong ol i paul olgeta, na save bilong ol i olsem tudak.
Ol i no gat save tru, na bel bilong ol i pas, olsem na ol i stap ausait long laip bilong God.
Ol i no save sem moa long pasin ol i save mekim.
Ol i go insait tru long pasin nogut, na bel bilong ol i kirap tru long mekim ol kain kain pasin doti.
Mi ting yupela i harim pinis tok bilong Krais, na ol i skulim yupela pinis long tok tru i stap long Jisas.
Na mi save, ol i no bin skulim yupela long mekim ol dispela pasin nogut bilong ol haiden.
Bipo yupela tu i bin wokabaut long pasin bilong olpela man, em pasin bilong giaman na bel i kirap long mekim ol samting nogut, na em pasin i bringim man i go long rot bilong bagarap.
Tasol nau yupela i mas rausim dispela olpela pasin na tingting bilong yupela i mas kamap nupela.
Yupela i mas kamap ol nupela manmeri, em ol manmeri God i mekim ol i kamap nupela na ol i stap olsem God yet, long wanem, pasin bilong ol i stretpela olgeta na i holi tru.
Olsem na yupela i mas lusim pasin bilong giaman.
Yupela olgeta i mas mekim tok tru tasol long ol arapela Kristen, long wanem, yumi olgeta i stap hap bilong wanpela bodi.
Sapos bel bilong yupela i hat, orait yupela lukaut.
Nogut yupela i mekim sin.
Nogut yupela i belhat yet i stap na san i go daun.
Nogut yupela i opim dua long Satan.
Ol stilman i no ken stil moa.
Nau ol i mas wok.
Ol i mas mekim gutpela wok long han bilong ol yet, na ol bai i kisim planti samting, inap long ol i ken helpim ol man i sot long ol samting.
Yupela i no ken larim ol kain kain tok nogut i kamap long maus bilong yupela.
Gutpela tok tasol i mas kamap, inap long strongim ol man i slek.
Dispela kain tok i save bringim marimari bilong God i kam long ol man i harim.
Yupela i no ken givim bel hevi long Holi Spirit bilong God.
God i givim Holi Spirit long yupela olsem mak bilong yupela i stap ol manmeri bilong em stret, na bilong soim yupela olsem em i makim taim bilong kisim bek yupela na mekim yupela i kamap fri tru.
Yupela i mas rausim olgeta pasin bilong bel nogut na kros na belhat na bikmaus na tok bilas, na olgeta kain pasin nogut.
Yupela i mas mekim gutpela pasin long ol arapela Kristen na givim bel bilong yupela long ol.
Yupela i mas lusim sin bilong ol, olsem God i lusim sin bilong yupela long nem bilong Krais.
God i save laikim yupela tru, na yupela i stap pikinini bilong em.
Olsem na yupela i mas bihainim ol pasin em yet i save mekim.
Yupela i mas wokabaut long pasin bilong laikim tru ol arapela, olsem Krais i bin laikim yumi tru na givim laip bilong em yet bilong helpim yumi.
Em i givim laip bilong en long God olsem ofa i gat gutpela switpela smel.
Yupela i no ken mekim pasin pamuk na olgeta kain pasin doti, na yupela i no ken mangalim ol samting bilong ol arapela.
Tok bilong ol dispela pasin tu i no ken kamap liklik namel long yupela.
God i toktok long ol dispela kain pasin.
Yupela i no ken mekim tok doti na tok kranki na tok pilai nogut.
Dispela kain pasin em i no inap long yumi mekim.
Mobeta yupela i tok tenkyu long God.
Yupela i mas save gut olsem, ol manmeri bilong mekim pasin pamuk na olkain pasin doti, na ol manmeri bilong mangal, em wankain pasin olsem pasin bilong lotuim ol giaman god, ol dispela lain i no inap i kam insait long kingdom bilong Krais na God.
Yupela i mas lukaut gut, nogut yupela i bihainim ol rabis toktok nating bilong ol man i laik pulim yupela i go mekim ol dispela pasin nogut.
Em ol dispela kain pasin tasol i save mekim God i belhat long ol man bilong sakim tok bilong em.
Olsem na yupela i no ken poroman wantaim ol dispela kain man.
Bipo yupela i stap long tudak, tasol nau Bikpela i putim yupela i stap long lait.
Olsem na yupela i mas wokabaut olsem ol manmeri bilong lait.
Lait em i save kamapim olgeta kain gutpela pasin na stretpela pasin na pasin bilong tok tru.
Yupela i mas trai long kisim save long ol pasin Bikpela i save laikim.
Yupela i no ken poroman wantaim ol man i save mekim pasin bilong tudak.
Kain pasin olsem em i no save karim gutpela kaikai.
Mobeta yupela i mas soim ol man olsem, dispela kain pasin em i nogut.
Mi no ken tokaut long ol pasin ol i save hait na mekim.
Mi sem long toktok long ol dispela kain samting.
Tasol lait i save kamapim as bilong olgeta pasin na mekim ol i stap ples klia.
Na taim lait i mekim wanpela samting i stap ples klia, orait dispela samting tu i kamap olsem lait.
“Yu man nau yu slip, yu mas kirap.
Olsem na yupela i mas lukaut gut long wokabaut bilong yupela.
Yupela i no ken wokabaut olsem man i no gat save.
Yupela i mas wokabaut olsem man i gat save.
Nau yupela i gat taim bilong mekim pasin bilong God.
Tasol dispela taim nau yumi stap long en, em i taim nogut, olsem na yupela i mas lukaut, nogut dispela taim i lus nating.
Yupela i no ken mekim ol kranki pasin.
Yupela i mas save gut long laik bilong Bikpela.
Yupela i no ken dring planti na spak.
Dispela kain pasin i save bagarapim yupela.
Yupela i mas larim Spirit bilong God i pulap long yupela.
Na taim yupela i toktok wantaim ol arapela manmeri bilong God, yupela i mas kisim ol tok i stap long ol song bilong Buk Song na long ol arapela song bilong lotu na long ol song Holi Spirit i kamapim long bel bilong yupela, na putim insait long tok bilong yupela.
Na yupela i mas singim ol song long Bikpela, long maus na long bel bilong yupela tu.
Na oltaim yupela i mas givim tenkyu long God Papa long olgeta samting, long nem bilong Bikpela bilong yumi Jisas Krais.
Yupela i mas ting long Krais em i Bikpela bilong yupela, na yupela wan wan i mas i stap aninit long ol arapela manmeri bilong God.
Yupela meri, yupela i mas aninit long ol man bilong yupela, olsem yupela i save aninit long Bikpela.
Long wanem, man em i het bilong meri bilong en, olsem Krais em i het bilong sios.
Sios em i bodi bilong Krais, na Krais i bin kisim bek em.
Sios em i stap aninit long Krais.
Olsem tasol yupela meri tu, oltaim yupela i mas aninit long ol man bilong yupela.
Yupela man, yupela i mas laikim tumas ol meri bilong yupela, olsem Krais i laikim tumas sios na i givim laip bilong em yet bilong helpim sios.
Long wara na long tok bilong en, Krais i wasim sios na mekim em i kamap klin long ai bilong en.
Long dispela pasin em i makim sios i bilong em yet.
Em i laik mekim sios i kamap naispela tru long ai bilong em, na bai sios i no gat doti na grile na kain samting olsem.
Sios i ken i stap holi na i no gat asua.
Olsem tasol yupela man, yupela i mas laikim tru ol meri bilong yupela, olsem yupela i save laikim bodi bilong yupela yet.
Man i laikim tru meri bilong en, em i laikim tru em yet.
Yumi save, i no gat wanpela man i save birua long bodi bilong em yet.
Em i save givim kaikai long en na lukautim gut, olsem Krais i save mekim long sios, long wanem, yumi olsem lek han na ai samting bilong bodi bilong Krais.
Buk bilong God i tok olsem, “Olsem na man i save lusim papamama na i pas wantaim meri bilong en, na tupela i kamap wanpela bodi tasol.”
Dispela tok hait em i gat bikpela tingting bilong en.
Mi yet, mi ting em i tok long Krais wantaim sios bilong en.
Tasol dispela tok i tok tu long yupela man wan wan long yupela i mas laikim tru meri bilong yupela, olsem yupela i save laikim yupela yet.
Na meri i mas i stap aninit long man bilong en na mekim gutpela pasin long em.
Yupela pikinini, yupela i mas bihainim tok bilong papamama bilong yupela.
Yupela olgeta i pas wantaim Bikpela, na dispela pasin em i stretpela pasin bilong yupela i mekim.
Buk bilong God i tok olsem, “Yu mas aninit long papamama bilong yu na bihainim tok bilong ol.”
Dispela lo em i namba wan lo i gat promis i stap wantaim, em promis i tok olsem, “Sapos yu mekim olsem, orait olgeta wok samting yu mekim i ken kamap gutpela, na bai yu stap longpela taim long dispela graun.”
Na yupela papa, yupela i no ken bagarapim tingting bilong ol pikinini bilong yupela na mekim ol i belhat long yupela.
Yupela i mas mekim gutpela pasin long ai bilong Bikpela, na stretim gut ol pikinini bilong yupela na skulim ol long tok bilong Bikpela.
Yupela ol wokboi nating, yupela i mas aninit long ol bosman bilong yupela, na yupela i mas pret tru, nogut yupela i mekim pasin i no stret long ai bilong ol.
Oltaim yupela i mas tingting strong long mekim gutpela wok tasol, long wankain pasin olsem yupela i save mekim long taim yupela i mekim wok bilong Krais.
Nogut yupela i ting long grisim ol na yupela i mekim gutpela wok long taim ol i stap klostu tasol.
Yupela i mas ting olsem yupela i stap wokboi nating bilong Krais yet, na bel bilong yupela i mas amamas long bihainim laik bilong God.
Olsem na yupela i mas belgut na mekim wok.
Yupela i mekim wok bilong Bikpela yet.
Sapos wanpela man i mekim gutpela wok, orait Bikpela bai i givim gutpela pe long em, maski dispela man em i wokboi nating o em i stap fri.
Na yupela ol bosman, yupela tu i mas mekim gutpela pasin long ol wokboi nating bilong yupela.
Yupela i mas lusim pasin bilong pretim ol.
Bikpela i stap long heven, em i Bikpela bilong yupela na bilong ol tu, na em i save skelim pasin bilong olgeta manmeri long wankain pasin tasol.
Orait nau mi laik pinisim tok bilong mi olsem, yupela i pas wantaim Bikpela, olsem na yupela i mas tingting long olgeta bikpela strong bilong en, na yupela i mas sanap strong.
Yupela i mas pasim olgeta klos pait God i save givim long yumi, na bai yupela inap long sanap strong na sakim olgeta kain pasin bilong trik na giaman Satan i save hait na mekim.
Yumi no save pait long ol manmeri.
Yumi pait long ol strongpela spirit na ol gavman na ol kain kain samting i gat strong, ol i save bosim graun long dispela taim bilong tudak.
Yumi pait long olgeta spirit nogut i stap antap.
Olsem na yupela i mas kisim olgeta klos pait God i save givim yupela, na long taim nogut yupela bai inap sanap strong long pait.
Na long taim pait i pinis, yupela bai i sanap strong i stap yet.
Sapos yupela i laik sanap strong, orait yupela i mas pasim tok tru olsem let bilong yupela, na pasim stretpela pasin olsem siot kapa i karamapim bros bilong yupela, na yupela i mas redi long autim gutnius bilong God i laik wanbel wantaim ol manmeri, na putim dispela pasin olsem su bilong yupela.
Yupela i mas kisim dispela olgeta samting bilong pait, na yupela i mas kisim tu pasin bilong bilip, na holim strong olsem hap plang, bai yupela inap long mekim i dai olgeta spia paia dispela man nogut Satan i save sutim i kam long yupela.
Yupela i mas tingting long God i kisim bek yupela pinis, na dispela tingting i mas i stap olsem hat kapa yupela i putim.
Na yupela i mas holim bainat bilong Holi Spirit, em tok bilong God.
Long strong bilong Holi Spirit yupela i mas prea oltaim.
Yupela i mas strong long mekim ol kain kain beten na askim God long helpim yupela.
Oltaim yupela i mas was gut bai yupela i no lusim dispela pasin.
Yupela i no ken malolo.
Oltaim yupela i mas prea na askim God long helpim olgeta manmeri bilong en.
Na yupela i mas askim God long helpim mi tu.
Mi laik bai yupela i prea olsem, God i ken putim tok long maus bilong mi, na mi ken daunim pret na autim tru tok hait bilong gutnius.
God yet i bin salim mi i go bilong autim dispela gutnius, na long dispela as tasol mi stap long kalabus.
Mi gat wok bilong autim gutnius, olsem na yupela i mas prea long God i ken strongim mi, bai mi ken daunim pret na tokaut strong long ol manmeri.
Tikikus bai i toksave long yupela long olgeta wok mi mekim.
Tikikus em i brata tru bilong yumi, na em i gutpela wokman tru bilong Bikpela.
Mi salim em i kam long yupela bai yupela i ken save, mipela i stap olsem wanem, na bai em i ken strongim bel bilong yupela.
God Papa wantaim Bikpela Jisas Krais em i ken mekim isi bel bilong yupela olgeta brata, na em i ken mekim yupela i bilip strong na i laikim tru ol arapela.
God i ken mekim pasin bilong marimari long olgeta man i no save lusim pasin bilong laikim tru Bikpela bilong yumi Jisas Krais.
Pastaim ol lain i bihainim Jisas, em ol lain Juda tasol.
Tasol bihain Jisas i salim aposel Pol i go autim gutnius long ol manmeri bilong ol arapela lain tu.
Na taim ol dispela manmeri tu i stat long kam insait long lain bilong Jisas, wanpela hevi i kamap.
Bipo ol dispela manmeri i no save bihainim ol lo bilong Moses olsem ol Juda i save mekim.
Taim ol i kamap Kristen, ol tu i mas bihainim ol lo bilong Moses, o nogat?
Sampela man i laik mekim ol dispela lain i katim skin long pasin bilong ol Juda na bihainim ol arapela lo bilong Moses.
Tasol Pol i tok nogat.
Em i tok, yumi bilip long Jisas Krais, na dispela tasol i save mekim yumi i kamap stretpela manmeri long ai bilong God, na yumi kisim nupela laip.
Juda i bin i go long hap bilong provins Galesia na ol i traim mekim ol Kristen i bihainim ol lo bilong Moses.
Pol i harim tok long dispela samting i bin kamap na em i raitim dispela pas i go long ol Galesia bilong stretim gen bilip na pasin bilong ol.
Pastaim Pol i tok olsem God yet i bin makim em bilong mekim wok aposel.
Em i no bihainim laik bilong em yet na em i no bihainim tok bilong wanpela man tasol.
God i bin singautim em na givim em wok bilong autim gutnius long ol haiden.
Bihain Pol i tok olsem, ol manmeri i bilip long Krais Jisas, ol tasol i save kamap stretpela manmeri long ai bilong God.
Na las tok bilong dispela pas i olsem, taim Krais i mekim yumi i kamap fri, Holi Spirit i save stiaim wokabaut bilong yumi na yumi save mekim gutpela pasin long ol arapela.
Mi aposel Pol.
Ol man ol i no salim mi, na wanpela man i no bin putim mi long wok aposel.
Mi bin kisim dispela wok long han bilong Jisas Krais wantaim God Papa, em i bin kirapim Krais long matmat.
Mi wantaim olgeta brata i stap wantaim mi, mipela i raitim dispela pas i go long yupela ol manmeri bilong ol sios i stap long provins Galesia.
God Papa bilong yumi, wantaim Bikpela Jisas Krais, i ken marimari long yupela na mekim bel bilong yupela i stap isi.
Krais i bihainim laik bilong God Papa bilong yumi, na em i lusim laip bilong em yet bilong lusim sin bilong yumi.
Em i mekim olsem bilong em i ken kisim bek yumi long dispela pasin nogut nau i stap long graun.
Olsem na yumi ken litimapim nem bilong God oltaim oltaim.
Bel bilong mi i kirap nogut tru long dispela pasin yupela i mekim.
Long wok Krais i bin mekim bilong marimari long yupela, God i bin singautim yupela bilong kamap lain manmeri bilong em, tasol kwiktaim tumas yupela i lusim em, na yupela i bihainim narakain gutnius.
Tasol i no gat narapela gutnius i stap.
Sampela man i wok long paulim tingting bilong yupela tasol, na ol i laik senisim nabaut gutnius bilong Krais.
Tasol sapos mipela yet i autim gutnius long yupela o sapos wanpela ensel bilong heven i autim, na sapos dispela gutnius i no wankain olsem dispela gutnius bipo mipela i bin autim long yupela, orait man i mekim dispela pasin, em i ken lus long hel.
Bipo mipela i mekim dispela tok pinis, na nau mi mekim wankain tok gen.
Sapos wanpela man i autim gutnius long yupela, na em i no wankain olsem dispela gutnius bipo yupela i kisim, orait dispela man i ken lus long hel.
Na yupela i ting wanem?
Dispela tok nau mi mekim, em i bilong ol man i ken belgut long mi o bilong God i ken belgut long mi?
Ating mi wok long grisim ol man tasol, a?
Sapos mi wok yet long grisim ol man, orait mi no wokman bilong Krais.
Ol brata, mi tokim yupela stret, dispela gutnius bipo mi bin autim long yupela, em i no samting wanpela man i bin kamapim.
Mi no kisim dispela gutnius long wanpela man.
Na ol man i no skulim mi long en.
Jisas Krais yet i bin kamapim olgeta tok hait bilong dispela gutnius long mi.
Yupela i harim tok pinis long ol samting mi bin mekim bipo.
Yupela i save, mi bin bihainim strong bilip bilong ol Juda, na mi bin mekim nogut tru long ol manmeri bilong sios bilong God.
Mi bin wok long bagarapim sios olgeta.
Mi bin strong tumas long bihainim olgeta pasin bilong ol tumbuna bilong mi, na long dispela pasin mi mekim mi bin winim pasin bilong planti bilong ol yangpela man bilong ol Juda ol i wanlain wantaim mi.
Tasol taim mama i no karim mi yet, God i makim mi pinis, na long marimari bilong en, em i singautim mi long kamap man bilong em yet.
Na long taim em yet i makim em i soim Pikinini bilong en long mi, bilong mi ken kisim wok bilong autim gutnius bilong em long ol manmeri bilong ol arapela lain.
Na long taim God i mekim dispela pasin long mi, mi no bin i go askim sampela man.
Mi no bin i go long Jerusalem bilong lukim ol man i bin kamap aposel paslain long mi.
Mi go i stap long kantri Arebia.
Na bihain mi go bek long taun Damaskus.
Na taim tripela yia i go pinis, na mi bin i go long Jerusalem bilong toktok wantaim Pita.
Na mi stap wantaim em inap long 15 de.
Tasol long dispela taim mi no lukim narapela aposel.
Jems, em brata bilong Bikpela, em tasol mi lukim.
Long dispela tok nau mi raitim long yupela, mi tok tru tumas long ai bilong God, mi no giamanim yupela.
Na bihain gen mi raun nabaut insait long provins Siria na Silisia.
Tasol ol manmeri bilong Krais i stap long ol sios bilong distrik Judia, ol i no bin lukim yet pes bilong mi.
Ol i save harim tok tasol long mi olsem, “Pastaim dispela man i wok long kilim yumi, tasol nau em i save autim gutnius bilong dispela pasin bilong bilip bipo em i wok long bagarapim.”
Ol i harim tok long ol samting God i bin mekim long mi, na ol i litimapim nem bilong em.
Mi stap inap 14 yia pinis, na bihain mi wantaim Barnabas mitupela i go long Jerusalem gen.
Mi kisim Taitus na mipela i go wantaim.
God yet i bin soim mi olsem mi mas i go.
Na taim mi stap long Jerusalem, mi bin toktok wantaim ol bikman tasol bilong sios, na mi tokim ol long dispela gutnius mi save autim long ol manmeri bilong ol arapela lain.
Mi ting olsem, nogut dispela wok mi mekim, na bipo tu mi bin mekim, em i lus nating.
Taitus i stap wantaim mi, na em i man bilong lain Grik.
Tasol ol i no tok long mipela i mas katim skin bilong em.
Tru, i gat sampela giaman brata ol i bin hait tasol na kam insait long kibung bilong mipela.
Ol i kam insait bilong luk stil long dispela pasin Krais Jisas i bin givim long yumi long taim em i lusim yumi long kalabus bilong lo, na em i mekim yumi i kamap fri.
Ol dispela man i laik kalabusim yumi gen.
Tasol mipela i no orait long tok bilong ol long katim skin bilong Taitus.
Mipela i no aninit liklik long tok bilong ol.
Mipela i laik bai tok tru bilong gutnius em i no ken senis, na yupela i ken bihainim stret oltaim.
Sampela man i stap olsem ol bikman bilong sios.
Long tingting bilong mi yet, ol i gat biknem o nogat, em i samting nating.
God i no save tingting long nem bilong man.
Tasol ol dispela man i gat nem, ol i no skruim wanpela tok moa long tok bilong mi.
Ol i lukim olsem God i bin givim mi wok bilong autim gutnius long ol manmeri bilong ol arapela lain, olsem em i bin givim wok long Pita bilong autim gutnius long ol Juda.
Yes, God i givim strong long Pita bilong mekim wok aposel namel long ol Juda, na olsem tasol God yet i givim strong long mi bilong mekim wok aposel namel long ol arapela lain.
Ol manmeri i lukim Jems na Pita na Jon olsem ol bikman bilong sios, na taim ol dispela man i save pinis olsem, God i bin marimari long mi na i givim dispela wok long mi, orait ol i sekan long mi wantaim Barnabas, na kisim mitupela olsem brata tru bilong ol.
Na mipela olgeta i wanbel na pasim tok olsem, mitupela i ken mekim wok namel long ol manmeri bilong ol arapela lain, na ol yet i ken mekim wok namel long ol Juda.
Ol i givim wanpela tok tasol long mitupela.
Ol i laik bai mitupela i mas mekim wok bilong helpim ol rabisman i stap long sios bilong ol.
Bipo yet mi bin amamas long mekim dispela kain wok, na mi wok strong yet long mekim.
Tasol bihain, taim Pita i kam long taun Antiok, mi krosim em long pes bilong em stret, long wanem, em i bin mekim pasin i no stret.
Taim ol lain bilong Jems i no kamap yet, Pita i save kaikai wantaim ol man bilong ol arapela lain.
Tasol taim ol dispela lain i kamap pinis, orait Pita i pret long dispela lain Kristen i save strong long pasin bilong katim skin.
Olsem na em i stap longwe long ol man bilong ol arapela lain, na em i no poroman moa wantaim ol.
Ol arapela Juda tu ol i mekim dispela pasin giaman wantaim em.
Na bihain dispela pasin giaman bilong ol em i pulim tingting bilong Barnabas tu.
Tasol taim mi lukim ol i no bihainim stret tok tru bilong gutnius, mi tokim Pita long ai bilong ol olsem, “Yu wanpela man bilong lain Juda.
Tasol yu bihainim pasin olsem yu man bilong arapela lain, na i no olsem yu man bilong lain Juda.
Olsem na watpo yu strong long ol man bilong ol arapela lain long ol i mas bihainim pasin bilong ol Juda?”
Tru, yumi ol Juda yumi bin kamap long lain bilong Juda.
Yumi no kamap long ol arapela lain, em ol man bilong mekim sin.
Tasol yumi save, God i no ting long man i bihainim lo bilong Moses, na long dispela as em i kolim em stretpela man.
Man i bilip long Krais Jisas, em tasol God i save kolim stretpela man.
Yumi tu yumi bilip pinis long Krais Jisas, long wanem, yumi save, long dispela rot tasol God i ken kolim yumi stretpela man, na i no long rot bilong bihainim lo.
Long wanem, i no gat wanpela man em inap bihainim gut ol lo na bai God i kolim em stretpela man.
Taim yumi bihainim dispela rot bilong bilip long Krais na kamap stretpela man long ai bilong God, yumi lukim olsem yumi Juda tu yumi lain bilong mekim sin wankain olsem ol arapela lain.
Orait ating yumi inap tok, Krais yet em i laik mekim sin i kamap strong, a?
Yumi no ken tok olsem.
Sapos mi pinisim pasin bilong i stap aninit long lo na bihain mi kirapim bek dispela pasin gen, orait mi yet mi kamap man bilong mekim sin.
Tasol lo i putim mi long rot bilong i dai na long ai bilong lo mi stap olsem man i dai pinis.
Na long dispela rot nau mi stap laip wantaim God.
Mi hangamap pinis long diwai kros wantaim Krais na mi dai wantaim em na mi kisim nupela laip.
Tasol dispela laip em i no laip bilong mi yet.
Krais em i stap laip insait long mi.
Na nau olgeta pasin na wok mi mekim long dispela graun, em mi mekim long rot bilong bilip.
Mi bilip long Pikinini Bilong God em i bin laikim mi tru na em i lusim laip bilong em yet bilong helpim mi.
Mi no laik mekim marimari bilong God i kamap olsem samting nating.
Sapos lo bilong Moses em inap long mekim yumi i kamap stretpela man long ai bilong God, orait Krais i dai nating tasol.
Yupela longlong man bilong Galesia, mipela i soim Jisas Krais pinis long yupela.
Husat nau i paulim tingting bilong yupela?
Mi laik askim yupela long wanpela samting tasol.
Yupela i kisim Holi Spirit long wanem rot tru?
Long rot bilong bihainim lo?
Yupela i kamap longlong pinis, a?
Yupela i bin statim wokabaut bilong yupela long strong bilong Holi Spirit, na nau yupela i laik pinisim long strong bilong yupela yet?
Ating ol hevi bipo i kamap long yupela, em yupela i karim nating, a?
Tasol mi no ting yupela i karim nating.
God i givim Holi Spirit long yupela na i wokim ol mirakel namel long yupela.
Bilong wanem em i mekim olsem?
Em i ting long yupela i bihainim lo na em i mekim?
Buk bilong God i gat tok olsem, “Abraham i bilipim tok bilong God, olsem na God i kolim em stretpela man.”
Olsem na yupela i ken save olsem, ol man i bilip long gutnius, ol i pikinini tru bilong Abraham.
Bipo yet God i save olsem, bihain ol arapela lain bai i bilip long gutnius, na em i ting long em bai i kolim ol stretpela manmeri.
Olsem na bipo tru em i autim gutnius long Abraham, olsem buk bilong God i tok, “Long yu God bai i mekim gut long olgeta lain manmeri.”
Abraham i bilip na God i bin mekim gut long em.
Na olsem tasol God bai i mekim gut long olgeta manmeri i bilip.
Tasol God bai i bagarapim olgeta man i ting pasin bilong bihainim lo em inap mekim ol i kamap stretpela manmeri long ai bilong God.
Long wanem, buk bilong God i gat tok olsem, “Sapos wanpela man i no bihainim tru olgeta tok i stap long buk bilong lo, orait God i ken bagarapim dispela man.”
Na buk bilong God i gat tok olsem, “Ol man i bilip, bai God i kolim ol stretpela man na ol bai i stap laip.”
Na dispela tok i soim yumi klia olsem, i no gat rot bilong wanpela man i bihainim lo na God i kolim em stretpela man.
Rot bilong bihainim lo, em i no samting bilong bilip.
Em i samting bilong em yet.
Long wanem, buk bilong God i tok olsem, “Man i bihainim olgeta lo, em bai i stap laip.”
Lo em i tok olsem, yumi olgeta man i no bihainim olgeta tok bilong lo, yumi mas bagarap.
Tasol bilong helpim yumi, Krais yet i kisim dispela nem “man bilong bagarap” na em i kisim bek yumi.
Buk bilong God i tok olsem, “Olgeta man i hangamap long diwai, God i lukim ol olsem man bilong bagarap tasol.”
God i bin givim blesing long Abraham na tok long em bai i mekim gut long olgeta lain manmeri.
Na long dispela wok Jisas Krais i bin mekim, nau dispela blesing i kamap pinis long olgeta lain manmeri, na yumi olgeta i ken bilip long gutnius na kisim Holi Spirit, olsem bipo God i bin tok.
Ol brata, mi tok nau long pasin bilong yumi man.
Sapos wanpela man i ting long em bai i dai, na em i raitim tok bilong skelim gut ol samting bilong en long ol pikinini bilong en, orait dispela tok bilong en i kamap olsem wanpela kontrak, na i no gat man i save skruim sampela tok moa long en, na i no gat man i save tok, “Yumi no ken bihainim tok bilong dispela kontrak.”
Orait bipo God i bin tok long gutpela samting bai i kamap bihain.
Dispela promis God i givim long Abraham wantaim pikinini bilong en.
Buk bilong God i no tok olsem, “Long ol pikinini bilong yu.”
Em i no tok long planti pikinini.
Em i tok long wanpela tasol, na i tok olsem, “Long pikinini bilong yu.”
Dispela pikinini em Krais.
As bilong tok bilong mi i olsem.
Pastaim God i mekim kontrak wantaim Abraham.
Na taim 430 yia i go pinis, orait lo i kamap.
Dispela lo i kamap bihain tru, em i no inap rausim tok bilong dispela kontrak bipo God i bin mekim.
Em i no inap pinisim dispela promis God i bin mekim bipo.
Sapos yumi mas bihainim lo bilong yumi ken kisim ol samting God i bin makim bilong yumi, orait yumi no kisim long rot bilong promis.
Tasol yumi save, God i bin mekim promis long em bai i givim dispela ol samting long Abraham.
Sapos olsem, orait bilong wanem lo i stap?
Em i olsem.
God i laik bai as bilong sin em i ken kamap ples klia, olsem na bihain long em i givim promis pinis, God i givim lo tu.
Na em i laik bai lo i stap inap long taim dispela pikinini i kamap, bipo God i bin promis long givim ol samting long em.
God i givim dispela lo long ol ensel na ol i autim long wanpela namelman na namelman em i givim long yumi.
Tasol sapos wanpela man em yet i laik mekim wanpela wok, em bai i no inap givim dispela wok long wanpela namelman.
Orait God em i wanpela tasol, na em wanpela tasol i bin givim promis.
Ating mi laik tok olsem lo em i olsem birua bilong ol promis God i bin mekim bipo?
Sapos God i bin givim narakain lo, em inap long givim laip long yumi, orait pasin bilong bihainim lo em inap long mekim yumi i kamap stretpela manmeri.
God i larim dispela samting i kamap, bai yumi man i bilip long Jisas Krais yumi ken kisim dispela samting God i bin promis long givim long ol man i bilip long em.
Taim bilong bilip i no kamap yet, orait lo i kalabusim yumi i stap.
Na yumi stap kalabus inap taim bilong bilip i kamap ples klia pinis.
Lo i stap olsem waspapa bilong yumi, bilong bringim yumi i kam long Krais, bai yumi ken bilip long gutnius na God i ken kolim yumi ol stretpela manmeri.
Na nau taim bilong bilip i kamap pinis, na yumi no i stap aninit long dispela waspapa moa.
Yupela olgeta i bilip long Krais Jisas na i pas wantaim em, na long dispela pasin yupela i kamap pikinini bilong God.
Yupela ol manmeri i bin kisim baptais na i pas wantaim Krais, yupela olgeta i bin pasim Krais olsem man i pasim longpela klos bilong en.
Na long lain bilong Krais, i no gat ol Juda na ol Grik.
Nau long Krais Jisas yupela olgeta i stap wanpela tru.
Na sapos yupela i stap lain bilong Krais, orait yupela i stap pikinini bilong Abraham tu.
Em yupela tasol ol lain bilong kisim ol dispela samting bipo God i bin promis long givim long ol lain bilong Abraham.
Tok bilong mi em i olsem.
Sapos papa i gat wanpela pikinini, orait bihain dispela pikinini bai i kisim olgeta samting bilong papa bilong en.
Tasol taim pikinini i stap yangpela yet, em i stap wankain olsem ol wokboi bilong papa.
Em i mas aninit long ol wasman na ol bosman, i go inap long taim papa i bin makim.
Na yumi tu i olsem.
Taim yumi stap olsem ol liklik pikinini, yumi stap olsem ol wokboi nating bilong ol spirit samting i save bosim ol samting bilong skai na graun.
Tasol long taim stret God i bin makim, em i salim Pikinini bilong en i kam.
Meri i karim em, na em i kamap man i stap aninit long lo, bilong baim bek yumi ol manmeri i stap aninit long lo, na bilong mekim yumi i kamap pikinini bilong God.
Nau yupela i stap pikinini bilong God.
Olsem na God i salim Spirit bilong Pikinini bilong en i kam pinis long bel bilong yumi na Spirit i mekim yumi i singaut long God olsem, “Aba, Papa.”
Olsem na yu no i stap wokboi nating moa.
God i mekim yu i kamap pikinini bilong em.
Na sapos yu stap pikinini bilong God, orait yu save, yu bai kisim ol gutpela samting bilong em.
Bipo yupela i no save long God, na yupela i stap olsem ol wokboi nating bilong ol samting i no god tru.
Tasol nau yupela i save pinis long God.
God i save pinis long yupela.
Olsem na bilong wanem yupela i laik surik i go bek long ol dispela rabis spirit i no gat strong tru, na yupela i laik kamap wokboi nating bilong ol gen?
Oltaim yupela i save ting yupela i mas bihainim ol lo bilong ol bikpela de bilong lotu na bilong ol nupela mun na bilong bikpela lotu bilong nupela yia.
Mi tingting long dispela pasin bilong yupela na mi pret, nogut wok mi bin mekim namel long yupela em i lus nating.
Ol brata, mi askim yupela strong long kamap wankain olsem mi.
Mi yet mi bin lusim lo na kamap wankain olsem yupela, na long dispela taim yupela i no bin mekim wanpela rong long mi.
Yupela i tingim yet, a?
Wanpela kain sik i mekim, na mi bin kam autim gutnius long yupela namba wan taim.
Bodi bilong mi i no strong, na dispela i givim bikpela hevi long yupela.
Tasol yupela i no bin givim baksait long mi, na yupela i no les long i stap wantaim mi.
Yupela i kisim mi olsem yupela i kisim wanpela ensel bilong God, o olsem yupela i kisim Krais Jisas yet.
Long dispela taim yupela i bin amamas na belgut long mi, tasol dispela amamas bilong yupela nau i stap we?
Mi tok tru tumas, long dispela taim, yupela i bin i gat bikpela laik long helpim mi, na sapos yupela inap kamautim ai bilong yupela, orait yupela bai i kamautim na givim mi.
Tasol nau olsem wanem?
Mi autim tok tru long yupela, na dispela i mekim mi i kamap birua bilong yupela, a?
Ol dispela man i wok long grisim yupela, ol i no gat tingting bilong helpim yupela.
Ol i laik banisim yupela, bai yupela i tingting tasol long helpim ol.
Sapos yumi tingting strong long mekim gutpela pasin long ol arapela, em i orait.
Oltaim yupela i ken mekim dispela pasin, na i no long taim mi stap wantaim yupela tasol.
Ol pikinini bilong mi, mi pilim pen gen olsem pen i kamap long meri i laik karim pikinini, long wanem, mi laik bai yupela i mas kamap ol pikinini tru bilong God wankain olsem Krais yet.
Sori tumas, mi no i stap wantaim yupela nau.
Sapos mi stap wantaim yupela, orait mi inap mekim gutpela tok liklik long yupela.
Mi wari tru long yupela, na mi no save, bai mi helpim yupela olsem wanem.
Yupela ol man i laik aninit long lo, yupela tokim mi nau.
Ating yupela i no save long tok bilong lo, a?
Buk bilong God i tok olsem, Abraham i gat tupela pikinini man.
Wokmeri nating, Hagar, em i karim wanpela, na meri i stap fri em i karim wanpela.
Dispela pikinini bilong wokmeri nating, em i bin kamap long rot ol manmeri i save kamapim pikinini long en.
Tasol pikinini bilong meri i stap fri, God i mekim promis na em i kamap.
Dispela tupela meri i makim tupela kontrak.
Hagar i makim kontrak bilong maunten Sainai, na ol pikinini bilong en i kamap wokboi nating.
Hagar em i makim maunten Sainai, dispela maunten bilong kantri Arebia, na tu em i makim dispela Jerusalem nau i stap.
Dispela Jerusalem i stap wokmeri nating wantaim ol pikinini bilong en.
Tasol narapela Jerusalem i stap long heven, em i stap fri.
Em i mama bilong yumi.
Buk bilong God i tok olsem, “Yu tarangu meri i no save karim pikinini, yu ken amamas.
Yu meri, yu no bin pilim pen bilong karim pikinini, yu ken belgut.
Yu mas singim song na amamas na singaut, long wanem, bai yu gat planti pikinini moa, i winim ol pikinini bilong meri i gat man.”
Ol brata, yupela i wankain olsem Aisak.
Long promis bilong God yupela i kamap pikinini bilong em.
Tasol dispela pikinini i bin kamap long rot ol manmeri i save kamapim pikinini long en, em i bin mekim nogut long dispela arapela pikinini i bin kamap long strong bilong Holi Spirit.
Na nau tu wankain pasin tasol i stap.
Buk bilong God i gat wanem tok?
Em i tok olsem, “Rausim dispela wokmeri wantaim pikinini bilong en.
Pikinini bilong wokmeri em i no ken kisim ol hap samting bilong papa wantaim pikinini bilong meri i stap fri.”
Buk bilong God i tok olsem.
Orait ol brata, yumi save, yumi no pikinini bilong wokmeri nating.
Yumi pikinini bilong meri i stap fri.
Krais i bin mekim yumi i kamap fri, bilong yumi no ken i stap aninit long lo.
Olsem na yupela i mas sanap strong.
Yupela i no ken larim ol man i mekim yupela i kamap olsem ol wokboi nating gen.
Mi Pol mi tokim yupela, sapos yupela i larim ol i katim skin bilong yupela, orait wok bilong Krais bai i no inap helpim yupela liklik.
Yupela olgeta man i larim ol i katim skin bilong yupela, mi laik tokaut klia gen long yupela olsem, sapos yupela i mekim pasin olsem, orait yupela i mas bihainim olgeta lo wantaim.
Sapos yupela i laik bihainim lo, na long dispela rot yupela i laik bai God i kolim yupela stretpela man, orait yupela i lusim Krais pinis.
Yupela i lusim pinis marimari bilong God.
Long strong bilong Holi Spirit yumi bilip long God na yumi wetim em i kolim yumi stretpela man.
Sapos man i stap long Krais Jisas, orait pasin bilong katim skin em i samting nating, na pasin bilong man i no katim skin, em tu i samting nating.
Tasol pasin bilong man i bilip na dispela i kirapim em long laikim tru ol arapela, dispela em i samting tru.
Bipo yupela i save wokabaut gut long rot bilong Krais.
Tasol husat i pasim rot na yupela i no bihainim moa tok i tru?
Dispela tingting nau yupela i bihainim em i no kam long God, em God i save singautim yupela.
Liklik yis tasol em inap long mekim olgeta bret i solap.
Mi bilip olsem Bikpela bai i helpim yupela, na bai yupela i bihainim tingting bilong mi, na bai yupela i no holim narapela tingting.
Mi no save husat i wok long paulim tingting bilong yupela, tasol maski, dispela man bai i kisim pe nogut long rong bilong em yet.
Ol brata, sapos i tru mi save autim tok yet long ol man i mas katim skin, orait bilong wanem ol i wok yet long mekim nogut long mi?
Sapos mi tok long ol man i mas katim skin, orait tok bilong diwai kros i no inap bagarapim moa tingting bilong ol man.
Ol dispela man i paulim tingting bilong yupela, ol i strong long dispela pasin bilong katim skin bilong sem.
Tasol mobeta ol i katim skin bilong ol yet na rausim bol bilong ol olgeta.
Tru, ol brata, God i bin singautim yupela bilong yupela i ken i stap fri.
Tasol nogut yupela i ting olsem, “Mipela i stap fri, olsem na mipela i ken mekim ol pasin bilong olpela bel.”
Yupela i no ken ting olsem.
Yupela wan wan i mas i stap olsem wokboi bilong ol arapela manmeri bilong God, na yupela i mas givim bel bilong yupela long ol.
Olgeta tok bilong lo i stap insait long dispela wanpela tok tasol, “Yu mas laikim ol wantok olsem yu laikim yu yet.”
Tasol sapos yupela i kros kros na pait nabaut namel long yupela yet, orait yupela lukaut.
Nogut yupela olgeta i lus wantaim.
Tok bilong mi em i olsem, yupela i mas larim Holi Spirit i stiaim wokabaut bilong yupela.
Sapos yupela i mekim olsem, orait yupela bai i no inap bihainim laik bilong olpela bel.
Yumi save, olpela bel em i laik daunim Holi Spirit, na Holi Spirit em i laik daunim olpela bel.
Tupela i birua wantaim, na samting yupela i laik mekim, em yupela i no inap mekim.
Na sapos yupela i bihainim Holi Spirit, orait yupela i no i stap aninit long lo.
Yupela i save pinis long pasin bilong olpela bel.
Em olkain pasin olsem, pasin pamuk na pasin doti na pasin bilong bel i kirap long mekim ol pasin nogut, na pasin bilong lotu long ol giaman god na pasin bilong mekim olkain posin na pasin birua na belhat na kros na bel nogut na mangal na pasin bilong ting long yu yet tasol na tok pait na brukim lain, na pasin bilong bel kaskas long ol man i stap gut na pasin bilong spak na hambak na singaut bikmaus nabaut, na ol kain kain pasin olsem.
Bipo mi tokim yupela pinis, na nau mi mekim wankain tok gen.
Olgeta man i mekim ol dispela kain pasin, ol bai i no inap i go insait long kingdom bilong God.
Tasol Holi Spirit i save kirapim yumi long mekim ol gutpela pasin olsem, pasin bilong laikim tru ol arapela na pasin bilong amamas na pasin bilong i stap bel isi na pasin bilong i no belhat kwik na pasin bilong helpim ol man na mekim gutpela pasin long ol na pasin bilong wokabaut stret oltaim na pasin bilong i stap isi na pasin bilong daunim laik bilong olpela bel.
Olgeta manmeri bilong lain bilong Krais ol i kisim olpela bel wantaim ol laik na mangal nogut bilong en, na ol i nilim pinis long diwai kros na em i dai pinis.
Holi Spirit em i givim laip long yumi, olsem na yumi mas larim Holi Spirit i stiaim olgeta wokabaut bilong yumi.
Yumi no ken litimapim nating nem bilong yumi yet, na yumi no ken sutim bel bilong ol arapela long kirapim pait, na yumi no ken mangal long ol samting bilong ol arapela.
Ol brata, sapos yupela i save olsem wanpela bilong yupela i bin mekim sin, orait yupela man i bihainim Holi Spirit, yupela i mas mekim pasin isi long dispela man na helpim em long stretim pasin bilong em.
Tasol yupela i mas lukaut gut long yupela yet.
Nogut Satan i traim yupela na yupela tu i pundaun long sin.
Yupela i mas helpim ol arapela long karim hevi bilong ol.
Long dispela pasin bai yupela inapim tru lo bilong Krais.
Sapos wanpela man i ting em i gat nem, tasol em i no gat nem, orait dispela man i giamanim em yet.
Olgeta man i mas skelim wok bilong ol yet, em i gutpela o nogat.
Man i mekim olsem, em i ken amamas long pasin em yet i mekim na em i no mas skelim pasin bilong en wantaim pasin bilong narapela man, long wanem, olgeta man wan wan bai i karim hevi bilong pasin ol yet i mekim.
Man i skul long tok bilong God, em i ken givim sampela bilong olgeta gutpela samting bilong en i go long man i skulim em.
Nogut yupela i giamanim yupela yet na yupela i ting yupelainap long trikim God.
Yupela bai i no inap tru.
Yu planim pikinini bilong wanem kain kaikai, em dispela kain kaikai tasol bai i kamap long gaden bilong yu.
Sapos wanpela man i bihainim ol laik bilong olpela bel bilong em yet, orait dispela pasin bilong olpela bel bai i kamapim kaikai nogut na em bai i bagarap olgeta.
Tasol sapos em i bihainim pasin bilong Holi Spirit, orait Holi Spirit bai i kamapim laip long dispela man na em bai i stap gut oltaim oltaim.
Olsem na yumi no ken les long mekim gutpela pasin.
Sapos yumi no slek long mekim wok, orait long taim bilong kisim kaikai yumi bai kisim gutpela kaikai tru.
Olsem na wanem taim yumi inap mekim gutpela pasin long ol arapela, yumi mas mekim.
Na yumi mas strong tru long mekim gutpela pasin long ol arapela manmeri i bilip long Bikpela.
Dispela hap tok em mi yet mi raitim.
Lukim ol dispela bikpela leta mi wokim bilong raitim tok.
Ol dispela man i strong tumas long katim skin bilong yupela, ol i mekim olsem, long wanem, ol i laik kisim biknem long ai bilong ol arapela man.
Ol i save pret na ting olsem, “Nogut ol arapela man i save olsem yumi bilip long diwai kros bilong Krais, na ol i laik mekim nogut long yumi.”
Ol man i kisim pinis dispela mak bilong ol Juda, ol yet i no save bihainim gut lo.
Tasol ol i laik katim skin bilong yupela, bai ol i ken kisim biknem long dispela samting ol i bin mekim long skin bilong yupela.
Tasol mi no inap litimapim nem bilong mi yet o bilong wanpela man.
Mi bai litimapim nem bilong Jisas Krais tasol.
Em i dai pinis long diwai kros, na mi amamas long dispela tasol.
Long wok Krais i bin mekim long diwai kros, pasin bilong dispela graun em i dai pinis long tingting bilong mi, na i olsem mi yet mi dai pinis long diwai kros na mi no inap bihainim moa ol pasin bilong graun.
Nau pasin bilong katim skin em i samting nating, na pasin bilong man i no katim skin, em tu i samting nating.
God i mekim yumi i kamap nupela manmeri, na dispela tasol em i samting tru.
God i ken marimari long olgeta manmeri i save holim dispela tingting na bihainim, na em i ken mekim bel bilong ol i stap isi.
Ol dispela manmeri ol i lain Israel tru bilong God.
Mi no laik bai wanpela man i givim hevi moa long mi.
Ol man i bin paitim mi, na ol dispela mak i stap pinis long bodi bilong mi, ol i soim olsem mi wokman tru bilong Jisas.
Ol brata, marimari bilong Bikpela bilong yumi Jisas Krais em i ken i stap wantaim spirit bilong yupela wan wan.
Dispela pas ol i raitim bilong helpim wanpela lain Kristen i laik lusim bilip bilong ol, long wanem, sampela man i bin daunim ol na givim hevi long ol.
Pas i laik strongim bilip bilong ol, olsem na em i tokim ol long bikpela wok God i bin mekim long Krais Jisas.
Krais tasol i save soim yumi long pasin tru bilong God.
Dispela pas i tok long tripela bikpela samting.
Jisas em i pikinini tru bilong God.
Olsem na Jisas i winim tru ol profet bilong bipo na ol ensel na em i winim Moses yet.
God yet i bin makim Jisas bilong i stap pris oltaim, na em i winim ol pris bilong ol Juda.
Jisas em i stap hetpris long heven na em inap tru long kisim bek ol manmeri i bilip long em.
Ol pasin bilong lotu lo bilong Moses i bin tok long en, ol i olsem piksa tasol bilong dispela bikpela wok Jisas i mekim.
Em i tok, maski wanem kain hevi i painim ol, ol i mas holimpas bilip bilong ol i go inap ol i dai.
Ol i mas lukluk i go long Jisas na bihainim pasin bilong em, na ol i mas sakim ol hevi na pen ol i kisim.
Bipo long planti taim na long planti pasin God i bin givim tok long ol tumbuna bilong yumi long maus bilong ol profet.
Tasol long dispela taim nau, em long taim bilong las de, God i bin autim tok long yumi long maus bilong Pikinini Man bilong em.
God i makim dispela Pikinini pinis bilong kisim olgeta samting, na long han bilong en God i bin mekim kamap dispela graun tu.
Dispela Pikinini em i soim bikpela lait bilong God na em i lait moa yet long yumi, na em i wankain tru olsem God yet.
Tok bilong en i gat strong, na long dispela tok em i save mekim olgeta samting i stap strong.
Em i pinisim wok bilong en bilong lusim ol sin na mekim ol manmeri i kamap klin, orait em i sindaun long han sut bilong Namba Wan King i stap antap.
Papa i givim nem long Pikinini bilong en, na dispela nem i gutpela tru na i winim tru nem bilong ol ensel.
Olsem tasol em i mekim Pikinini i kamap Bikpela bilong ol ensel, na ol i aninit long em.
“Yu pikinini bilong mi.
Nau mi kamap papa bilong yu.”
Na em i bin tok gen olsem, “Bai mi stap papa bilong em, na em bai i stap pikinini bilong mi.”
Tasol wanem taim God i mekim dispela kain tok long wanpela ensel?
Na taim em i bringim namba wan Pikinini bilong en i kam long graun, God i bin tok olsem, “Olgeta ensel bilong God i mas lotu long em.”
“God, yu stap king oltaim oltaim.
Tasol yu, yu save stap olsem tasol.
Yu no save senis.
Na taim bilong yu i no inap pinis.”
Tasol wanem taim God i mekim dispela kain tok long wanpela ensel?
Ol ensel ol i spirit, na ol i save mekim wok bilong God.
God i save salim ol i go bilong helpim ol man em i laik kisim bek ol.
Pikinini Bilong God i kisim biknem tru, olsem na dispela tok yumi harim pinis, yumi mas holim strong long tingting na bihainim gut.
Nogut yumi slek long bihainim dispela tok na yumi lusim olgeta.
Bipo God i bin givim tok long ol tumbuna bilong yumi long maus bilong ol ensel, na dispela tok i stap strong.
Na olgeta man i kalapim na sakim dispela tok, ol i bin kisim pe nogut inap long pasin nogut ol i bin mekim.
Tasol nau God i mekim wanpela wok bilong kisim bek yumi, na dispela wok bilong en em i bikpela samting tru.
Olsem na sapos yumi givim baksait long dispela wok bilong God, olsem wanem na bai yumi ranawe na abrusim pe bilong sin?
Bai yumi no inap tru.
Pastaim Bikpela yet i bin autim tok long em i laik kisim bek yumi.
Na ol man i harim tok bilong em, ol i bin tokim yumi olsem, “Dispela tok em i tru tasol.”
Na God i mekim ol kain kain mirakel na olkain strongpela wok, na em i tilim ol presen bilong Holi Spirit long ol manmeri, inap long laik bilong em yet, na long dispela pasin em i soim olsem dispela tok bilong Pikinini bilong en, em i tru olgeta.
Na sapos yumi tingting long nupela graun God bai i mekim kamap bihain, yumi save, God i no putim ol ensel bilong bosim dispela.
Mipela i samting nating.
Tasol nau yumi no lukim yet olgeta samting i stap aninit long em.
Tasol yumi lukim Jisas i kisim biknem tru.
Bipo long sotpela taim tasol em i stap aninit long ol ensel, bai em i ken kisim ples bilong olgeta manmeri na i dai, na marimari bilong God i ken helpim olgeta manmeri.
Jisas i karim bikpela pen na i dai, olsem na God i litimapim em na i givim bikpela namba na biknem long em.
God em i as bilong olgeta samting, na em i bin wokim olgeta samting.
Na em i laik bringim planti pikinini bilong en i go long heven na i stap gut tru.
God i laik bai Jisas i mas kirapim wok bilong kisim bek ol manmeri, olsem na em i larim Jisas i karim pen, na long dispela pen em i mekim Jisas i kamap nambawan man tru bilong helpim ol manmeri.
Dispela pasin God i mekim, em i stret tru.
Yumi save, dispela man bilong mekim olgeta manmeri i kamap lain manmeri bilong God, na dispela ol manmeri em i bin mekim ol i kamap holi, olgeta i gat wanpela papa tasol.
Mi stap wantaim ol dispela pikinini God i bin givim long mi.”
Ol dispela pikinini Jisas i tok long en, em ol manmeri tasol.
Olsem na Jisas tu i kamap man wankain olsem ol, bai em i ken i dai, na long dispela pasin em i ken bagarapim Satan, em dispela man i gat strong bilong mekim ol manmeri i dai.
Ol manmeri ol i save pret long dai, na olgeta taim ol i stap long graun, dispela pret bilong ol i mekim ol i stap olsem ol kalabus bilong Satan.
Tasol Jisas em i dai bilong lusim ol long dispela kalabus.
Tru tumas, Jisas i no bin mekim dispela wok bilong helpim ol ensel.
Em i mekim wok bilong helpim ol lain tumbuna bilong Abraham.
Olsem na long olgeta samting em i mas kamap wankain tru olsem ol brata bilong en, na em bai inap i stap hetpris bilong ol na mekim wok bilong God.
Em i kamap hetpris bilong sori long ol manmeri, na em i save bihainim olgeta tok bilong God na mekim wok bilong em, em wok bilong lusim sin bilong ol manmeri.
Ol traim i bin kamap long em na em yet i bin karim pen.
Olsem na em inap long helpim ol manmeri long taim ol traim i kamap long ol.
Ol Kristen brata, God i stap long heven em i bin singautim yupela tu.
Yupela i mas tingting gut long Jisas, dispela Aposel na Hetpris yumi save bilip long em na tokaut long nem bilong em.
God i bin givim dispela wok long em, na em i bihainim tru tok bilong God, long wankain pasin olsem bipo Moses i bin mekim namel long ol lain manmeri i stap olsem haus bilong God.
Tasol yumi save, biknem bilong man i wokim haus em i winim tru biknem bilong haus yet.
Olsem na God i givim Jisas biknem i winim tru biknem bilong Moses.
Olgeta wan wan haus i gat man i bin wokim em.
Tasol God i bin wokim olgeta samting.
Moses em i stap olsem wokman bilong God, na em i bihainim tru tok bilong God na mekim wok long haus bilong God.
Em i gat wokbilong tokaut long ol samting bihain God bai i autim tok long en.
Tasol Krais em i Pikinini Bilong God, na em i gat wok bilong bosim ol manmeri i stap olsem haus bilong God.
Na em i bihainim tru tok bilong God na i mekim dispela wok.
Na sapos oltaim yumi bilip strong na yumi amamas na wetim Bikpela i mekim gut long yumi, orait yumi tu i stap olsem haus bilong God.
Yumi stap lain manmeri bilong God, olsem na yumi mas harim tok bilong Holi Spirit.
Ol brata, yupela i mas was gut.
Nogut wanpela brata namel long yupela em i gat tingting nogut long bel bilong en na em i lusim bilip na i givim baksait long God i gat laip.
Olgeta de yumi save kolim “Nau” tasol.
Olsem na long olgeta de yupela wan wan i mas givim gutpela tok long ol arapela manmeri bilong God, na kirapim tingting bilong ol, nogut pasin bilong sin i giamanim wanpela bilong yupela na em i pasim strong bel bilong en.
Taim yumi stat long bilip long God, yumi bilip strong tru.
Na yumi mas mekim bilip bilong yumi i stap strong tru i go inap longtaim bilong yumi dai.
Sapos yumi mekim olsem, orait yumi stap ol poroman tru bilong Krais.
Husat ol dispela lain bipo ol i harim maus bilong God, na ol i bikhet na sakim tok bilong em?
Em olgeta manmeri Moses i bringim ol i go lusim Isip.
Ol tasol i mekim dispela pasin.
Na God i belhat long husat inap long 40 yia?
Em i belhat long ol dispela manmeri i mekim sin, na ol i dai, na bodi bilong ol i stap long hap i no gat man.
Em i belhat long ol dispela lain tasol.
God i tingting long wanem ol lain na em i tok tru antap ol bai i no inap i go insait long ples malolo bilong en?
Em dispela ol manmeri i bin sakim tok bilong em.
Em i tok long ol tasol.
Olsem na yumi save, ol dispela manmeri i no bilip long God, na long dispela as tasol ol i no inap i go insait long dispela ples malolo God i laik bringim ol i go long en.
God i bin promis long bringim yumi tu i go insait long ples bilong malolo.
Olsem na yumi mas pret, nogut God i lukim wanpela man bilong yupela em i no inap i go insait long dispela ples.
Yumi bin harim gutnius, olsem bipo ol Israel i harim.
Tasol ol i harim nating, na ol i no bilip long tok bilong God.
Olsem na dispela gutnius ol i harim, em i no helpim ol.
Tasol yumi manmeri i bilip long God, em bai i larim yumi i go insait long ples malolo bilong en.
Tru, dispela tok i tok long samting i bin kamap long taim bilong Moses, tasol yumi save, bipo tru, taim God i mekim graun i kamap, em i pinisim olgeta wok bilong en.
Long wanpela hap tok bilong buk bilong God, em i bin tok olsem long de namba 7, “Long de namba 7 God i lukim olgeta wok bilong en i pinis, na em i malolo long dispela de.”
Na long dispela hap tok yumi lukim pastaim em i tok olsem, “Ol i no inap i go insait long ples malolo bilong mi.”
Dispela i soim yumi olsem, dispela ples malolo bilong God i stap yet, na sampela manmeri bai inap i go insait long en.
Ol dispela lain bipo ol i harim gutnius, ol i sakim tok bilong en, na ol i no i go insait.
Sapos bipo Josua i bin givim malolo long ol, orait bihain God bai i no inap tok long narapela de.
Olsem na yumi save, ol manmeri bilong God bai i gat malolo i stap yet, em i olsem malolo bilong de Sabat.
Na yumi save, man i go insait long ples malolo bilong God, em i pinisim wok bilong en na i malolo, olsem bipo God i pinisim wok bilong em yet na i malolo.
Orait yumi mas wok strong bilong i go insait long dispela ples malolo.
Nogut wanpela man i bihainim dispela pasin bilong sakim tok, olsem bipo ol i mekim, na em bai i pundaun na i lus.
Tok bilong God em i gat laip, na em i wok strong i stap.
Em i sap moa, na i winim bainat i gat tupela sap.
Dispela tok i save sutim man na i go insait tru.
Em i go kamap stret long dispela hap tewel na spirit i bruk, na long ol dispela hap skru na kru bilong bun i pas wantaim.
Olsem na em i save gut tru long olgeta tingting na laik bilong bel bilong yumi.
God i bin wokim, em inap hait long pes bilong God.
Olgeta samting i op olgeta na i stap ples klia tru long ai bilong God.
Na God tasol bai i skelim olgeta pasin yumi mekim.
Orait yumi gat bikpela hetpris i stap, na em i go insait tru long heven.
Em Jisas, Pikinini Bilong God.
Olsem na yumi mas holimpas dispela bilip yumi save tokaut long en.
Yumi yet i no gat strong bilong daunim sin.
Tasol yumi no ken ting, dispela hetpris bilong yumi em i no inap sori long yumi.
Olgeta traim i save kamap long yumi, dispela olgeta i bin kamap pinis long em bilong traim em tu.
Tasol em i no mekim sin.
Olsem na yumi ken i go klostu long God, na yumi no ken pret.
Em i man bilong marimari.
Yumi go long em, na bai yumi lukim em i sori long yumi.
Na sapos yumi gat hevi, orait marimari bilong em bai i helpim yumi.
Pasin bilong makim olgeta hetpris em i olsem.
God i save kisim wanpela man na em i save putim dispela man long mekim wok bilong em olsem helpim bilong ol manmeri.
Hetpris i gat wok bilong givim ol kain kain presen long God na bilong mekim ol kain kain ofa bilong rausim sin.
Em yet i no gat strong na em i no inap long mekim planti samting.
Olsem na em inap isi long ol man i no gat save na long ol man i bin lusim rot bilong God.
Na em i mas mekim ol ofa bilong rausim sin bilong ol manmeri na bilong em yet wantaim.
Man i kamap hetpris, em i gat biknem, na i no gat wanpela man i save kisim dispela wok long laik bilong em yet.
God i save singautim em pastaim na em i kisim dispela wok, olsem bipo God i bin singautim Aron.
Na Krais tu i olsem.
Em i no litimapim nem bilong em yet na i kamap hetpris.
God yet i makim em bilong mekim dispela wok.
“Yu Pikinini bilong mi.
Nau mi kamap papa bilong yu.”
“Bai yu stap pris oltaim oltaim.
Yu wankain pris olsem Melkisedek.”
Taim Jisas i stap man long graun, em i save mekim prea na beten long God.
Em i save, God inap long kisim bek em, na em i no mas i dai, olsem na em i beten strong long God, na em i singaut strong na i krai planti.
Em i save daunim laik bilong em yet na i aninit long God, olsem na God i harim beten bilong em.
Jisas em i Pikinini Bilong God, tasol em i karim pen, na dispela i skulim em tru long pasin bilong bihainim tok bilong God.
Dispela i mekim em i kamap nambawan man tru bilong bihainim tok.
Man bilong helpim na kisim bek olgeta manmeri i bihainim tok bilong em, bai ol i stap gut oltaim oltaim.
Planti tok i stap yet bilong Jisas i kamap hetpris olsem Melkisedek, na mipela i laik tokim yupela long en.
Tasol tingting bilong yupela i pas na i no klia.
Olsem na mipela i painim hat tru long soim yupela as bilong dispela tok.
Yupela i kamap Kristen longpela taim pinis, na inap yupela i wok long skulim ol arapela long ol tok bilong God.
Yupela i sot long tingting, na ol arapela man i mas skulim yupela gen long ol namba wan hap tru bilong tok bilong God.
Yupela i no redi yet long kisim strongpela kaikai.
Yupela i dring susu i stap yet.
Yumi save, ol dispela lain i save dring susu tasol, em ol liklik pikinini.
Na ol i no save gut long wanem ol pasin i stret.
Tasol strongpela kaikai em i bilong ol man i kamap bikpela pinis.
Ol kain man olsem ol i bin traim planti taim long skelim wanem ol pasin i gutpela na wanem ol pasin i nogut, na nau ol i save gut pinis na tingting bilong ol i klia.
Orait yumi no ken toktok tasol long ol skul yumi save kisim pastaim long tok bilong Krais.
Sapos yumi mekim olsem yet, em i olsem yumi planim pos bilong haus planti taim, tasol yumi no kirapim haus yet.
Na yumi no ken mekim planti toktok long ol man i dai pinis ol bai i kirap bek, na long yumi olgeta i mas sanap long kot bilong God, na long em bai i tok long yumi bai i kisim gutpela laip o yumi bai i kisim pe nogut bilong oltaim oltaim.
Yumi no ken pas i stap long ol dispela kain tok tasol.
Yumi mas kisim olkain skul bilong ol man i bikpela pinis.
Sapos God i orait long yumi mekim olsem, orait bai yumi mekim.
Sampela man ol i kisim pinis lait bilong God.
Ol i traim pinis dispela presen i kam long heven.
Na ol i kisim Holi Spirit pinis.
Ol i traim pinis tok bilong God, na ol i save, dispela tok em i gutpela tru.
Ol i pilim pinis strong bilong God, em dispela strong bai i kamap ples klia long gutpela taim i kamap bihain.
Orait sapos dispela kain man i pundaun na i givim baksait long God, i no gat rot tru bilong em i kam bek na tanim bel gen.
Long dispela pasin em i mekim, i olsem em yet i nilim Pikinini Bilong God long diwai kros gen.
Planti taim ren i save kam daun, na graun i save kisim dispela ren.
Na sapos dispela graun i karim gutpela kaikai bilong helpim ol manmeri i bin planim gaden long en, orait God bai i mekim gut long dispela graun.
Tasol sapos graun i karim ol rop i gat nil na ol gras nogut tasol, orait em i graun nogut.
God i tok long em i mas bagarap.
Na paia bai i kukim em olgeta.
Ol pren tru, nau mipela i mekim dispela strongpela tok long yupela.
Tasol mipela i save, yupela bai i no kisim dispela kain bagarap.
God bai i helpim yupela na kisim bek yupela.
God em i no man nogut, na bai em i lusim tingting long ol gutpela wok yupela i bin mekim.
Yupela i bin givim bel bilong yupela long God, na dispela i bin kirapim yupela long helpim ol manmeri bilong em.
Na yupela i save mekim olsem yet.
Na mipela i laikim tumas bai yupela olgeta i mas wok strong olsem tasol, na holimpas bilip bilong yupela, na wetim dispela taim God i makim bilong mekim gut long yumi.
Yupela i no ken les.
Yupela i mas bihainim pasin bilong ol man i bilip tru na i no les kwik, na ol i kisim olgeta samting bipo God i tok long givim long ol pikinini bilong em.
Bipo God i laik givim promis long Abraham.
Na i no gat wanpela man em i bikpela na i winim God, inap long God i ken tok tru antap long nem bilong em.
Olsem na God i tok tru antap long nem bilong em yet olsem, “Mi tok tru tumas, bai mi mekim gut tru long yu na bai mi mekim ol lain tumbuna pikinini bilong yu i kamap planti tru.”
Na Abraham i wet na em i no les kwik, na bihain em i kisim olgeta samting God i bin promis long givim em.
Pasin bilong tok tru antap em i olsem.
Sapos ol man i tok tru antap long nem bilong wanpela man, dispela i soim olsem dispela man em i bikman tru na i winim ol.
Na sapos wanpela man i tok tru antap, dispela i strongim tok bilong em na i pasim maus bilong ol arapela man i laik daunim tok bilong em.
Bipo God i mekim promis long em bai i mekim gut tru long yumi ol lain bilong Abraham.
Na em i laik soim yumi klia tru olsem, em i no inap senisim tingting bilong em, olsem na em i tok tru antap bilong strongim tok bilong em yet.
Olsem na nau i gat tupela tok i stap, em promis bilong God na dispela tok tru antap em i bin mekim.
Tupela i no inap senis, na long dispela tupela tok God i no inap tru long giaman.
Olsem na yumi ol manmeri i bin ranawe i go hait klostu long God, yumi ken tingim dispela promis bilong God na yumi ken strongim tru bel bilong yumi long wet long kisim ol dispela samting God i promis long givim long yumi.
Samting God i tokim yumi long wetim, dispela i stap olsem gutpela strongpela anka bilong laip bilong yumi.
Dispela anka i go insait olgeta long Rum Tambu Tru, baksait long bikpela laplap ol i bin hangamapim long tempel.
Jisas i go paslain long yumi insait long dispela rum, bilong helpim yumi, long wanem, em i kamap hetpris wankain olsem Melkisedek, na em bai i stap hetpris oltaim oltaim.
Dispela Melkisedek em i king bilong Salem, na em i pris bilong God Antap Tru.
Taim Abraham i pait na i kilim ol king na i wokabaut i go bek long ples, Melkisedek i bungim em long rot na i givim blesing long em.
Na Abraham i tilim olgeta samting em i kisim long pait long 10-pela hap na i givim wanpela hap long Melkisedek.
Yumi tanim dispela nem Melkisedek olsem, King Bilong Stretpela Pasin.
Na em i king bilong Salem tu, em yumi tanim olsem, King Bilong Pasin Bilong Bel Isi.
Melkisedek i no gat papa na mama, na em i no gat ol lain tumbuna bilong en.
Em i no gat de bilong mama i karim em, na i no gat de bilong em i dai.
Em i stap wankain olsem Pikinini Bilong God.
Em i stap pris oltaim oltaim.
Yupela i mas tingim dispela Melkisedek, em i gat biknem tru.
Namba wan tumbuna bilong yumi, Abraham, em i kisim olgeta gutpela gutpela samting em i bin kisim long pait, na em i tilim long 10-pela hap na givim wanpela hap long Melkisedek.
Ol lain pikinini bilong Livai i save kisim wok pris.
Na lo i tok olsem, ol arapela Israel i mas tilim ol samting bilong ol long 10-pela hap na givim wanpela hap long ol Livai.
Ol Israel ol i brata bilong ol Livai, na ol tu i pikinini bilong Abraham.
Tasol ol Israel i save kisim wanpela hap bilong ol samting bilong ol na givim long ol dispela brata bilong ol.
Melkisedek em i no kamap long lain bilong ol Livai.
Tasol em i kisim wanpela hap bilong ol samting bilong Abraham.
Na Melkisedek i givim blesing long dispela man, promis bilong God i stap long en.
Yumi save gut olsem, man i givim blesing em i bikman.
Na man i kisim blesing long em, em i stap aninit.
Ol Livai i save kisim wanpela hap bilong ol samting bilong ol Israel, ol i man bilong i dai tasol.
Tasol Melkisedek, dispela man i kisim wanpela hap bilong ol samting bilong Abraham, buk bilong God i no gat tok long em i dai.
Yumi inap tok olsem Livai, em tumbuna bilong ol lain Livai, em yet i givim ol samting long Melkisedek.
Tru, em i no kamap yet long taim Melkisedek i bungim Abraham long rot, tasol em i stap long bodi bilong tumbuna bilong en, Abraham, long taim Abraham i givim ol dispela samting long Melkisedek.
Bipo ol manmeri bilong Israel i kisim lo, na dispela lo i tok, ol Livai i mas mekim wok pris.
Tasol sapos wok pris bilong ol Livai em inap mekim ol manmeri i kamap gutpela tru, orait bilong wanem God i tok long narapela pris i mas kamap bihain, em i wankain olsem Melkisedek, na i no wankain olsem Aron?
Na sapos lain bilong ol pris i senis, orait lo tu i mas senis.
Dispela man God i bin tok long em bai i stap pris oltaim oltaim, em i bilong narapela lain, na long lain bilong en i no gat wanpela man bipo i bin mekim wok long alta olsem pris.
Yumi save pinis, Bikpela bilong yumi em i kamap long lain bilong Juda.
Na Moses i no bin mekim wanpela tok long ol man bilong dispela lain bai i stap pris.
Orait yumi lukim dispela nupela pris i kamap em i wankain olsem Melkisedek, na bai yumi save gut olsem, em i winim tru ol pris bilong lain Livai.
Ol Livai i save kamap pris, long wanem, lo i tok, ol man bilong dispela lain i mas kamap pris.
Tasol strong bilong laip i stap oltaim oltaim i mekim, na Jisas i kamap pris.
“Bai yu stap pris oltaim oltaim.
Yu wankain pris olsem Melkisedek.”
Dispela tok i soim yumi olsem, God i rausim pinis lo bilong bipo, long wanem dispela lo i no gat strong na i no inap helpim yumi.
Lo i no bin mekim wanpela samting i kamap gutpela tru.
Olsem na God i opim pinis narapela rot i gutpela tru na i winim lo, na long dispela rot yumi ken i go klostu long God.
Na tu, taim God i makim Jisas i kamap pris, em i no makim em nating.
Em i tok tru antap na i makim em.
Ol pris bilong bipo ol i no olsem.
Tasol God yet i tok tru antap, na Jisas i kamap pris.
Olsem na yumi save, dispela kontrak Jisas i mekim, em i gutpela moa na i winim kontrak bilong bipo.
Bipo planti man i save kamap pris, long wanem, ol i save dai na ol i no inap i stap pris oltaim.
Tasol Jisas i stap oltaim oltaim.
Em i holim wok pris oltaim, na i no gat senis bilong en.
Olsem na oltaim em inap tru long kisim bek ol manmeri i kam klostu long God long nem bilong em, long wanem, em i stap laip oltaim, na em i save beten long God long helpim ol.
Dispela kain hetpris em inap tru long helpim yumi.
Em i save bihainim ol pasin God i laikim, na i no gat wanpela rong i stap long em.
Em i klin olgeta long ai bilong God.
Na God i putim em i stap antap tru long heven, longwe tru long ol man bilong mekim sin.
Ol hetpris bilong bipo ol i gat wok bilong mekim ofa long olgeta de.
Pastaim ol i save mekim ofa bilong rausim sin bilong ol yet.
Na bihain gen ol i mekim ofa bilong rausim sin bilong ol manmeri.
Tasol Jisas i no gat wok olsem.
Em i mekim ofa wanpela taim tasol.
Em i givim laip bilong em yet long God.
Lo i save makim ol man i no gat strong, na ol i kamap hetpris.
Tasol dispela tok tru antap i kamap bihain long lo, em i makim Pikinini Bilong God.
Dispela hetpris em i gutpela man tru na em i kamap nambawan man tru bilong helpim yumi.
Na em bai i stap olsem oltaim oltaim.
Orait as bilong dispela tok yumi mekim, em i olsem.
Yumi gat dispela kain gutpela hetpris i stap, na em i sindaun pinis long han sut bilong sia bilong Namba Wan King long heven.
Em i mekim wok pris long haus bilong God long heven, em haus tru bilong God.
Dispela haus ol man i no bin sanapim.
Bikpela yet i bin sanapim.
Olgeta hetpris i gat wok bilong bringim ol presen i kam long God na bilong mekim ol ofa long em.
Olsem na Hetpris Jisas tu i mas mekim ofa.
Sapos em i stap long graun, em bai i no inap i stap pris.
Long wanem, i gat ol pris i stap pinis, na ol i save givim ol kain kain presen long God, olsem lo i tok.
Ol i holim wok pris long dispela haus lotu i stap long graun.
Dispela haus lotu em i olsem piksa na tewel tasol bilong haus lotu tru i stap long heven.
Em i olsem God i tokim Moses, taim Moses i laik sanapim haus lotu sel.
God i tok olsem, “Taim yu wokim olgeta samting bilong haus sel, yu mas lukaut gut na bihainim stret dispela piksa bilong en mi bin soim yu long maunten.”
Tasol nau Jisas i kisim wok pris, na dispela wok i winim tru wok bilong ol arapela pris.
Long wanem, em i stap namelman bilong strongim nupela kontrak, na dispela kontrak i winim tru kontrak bilong bipo.
Na ol samting dispela nupela kontrak i promis long givim yumi, ol i winim tru ol samting olpela kontrak i bin promis long givim.
Sapos namba wan kontrak i gutpela olgeta, orait God bai i no inap mekim nupela kontrak.
Tasol God i kamapim rong bilong ol manmeri na em i tok olsem, “Bikpela i tok, ‘Harim.
Mi makim pinis wanpela taim na bai mi mekim nupela kontrak wantaim ol lain bilong Israel na ol lain bilong Juda.
Dispela kontrak bai i no wankain olsem kontrak bipo mi bin mekim wantaim ol tumbuna bilong ol long taim mi kisim ol long Isip na holim han bilong ol na bringim ol i kam.
Tasol ol i no bihainim tok bilong kontrak bilong mi, olsem na mi Bikpela, mi givim baksait long ol.
Tasol dispela nupela kontrak mi laik mekim wantaim ol manmeri bilong Israel, em i olsem.
Bai mi putim olgeta lo bilong mi long tingting bilong ol, na bai mi raitim tok bilong mi long bel bilong ol.
Na bai mi stap God bilong ol, na bai ol i stap lain manmeri bilong mi.
Na long dispela taim bai ol man i no ken skulim ol wantok na ol brata bilong ol na tok olsem, “Yupela i mas save long Bikpela.”
Olgeta bai i save pinis long mi, maski ol i man nating o ol i gat biknem.
Long wanem, bai mi marimari long ol na lusim sin bilong ol na mi no ken tingim moa.’
Long dispela tok God i tok long nupela kontrak, na long dispela pasin em i soim olsem namba wan kontrak i kamap olpela pinis.
Na samting i kamap olpela na i laik pinis, em bai i stap liklik taim tasol, na bai em i lus olgeta.
Dispela namba wan kontrak i gat ol lo bilong pasin bilong mekim lotu.
Na i gat haus lotu i stap long dispela graun, em wanpela haus sel ol i bin sanapim.
Long namba wan rum bilong en i gat stik lam na tebol wantaim dispela bret i stap long ai bilong God.
Dispela rum ol i kolim “Rum Tambu”.
Na ol i hangamapim bikpela laplap olsem banis long baksait bilong Rum Tambu, na baksait long dispela laplap i gat narapela rum ol i kolim “Rum Tambu Tru”.
Alta bilong kukim paura bilong kamapim smok i gat gutpela smel, em ol i bin karamapim long gol, em i stap long dispela rum, wantaim Bokis Kontrak.
Aron, bipo kru i bin kamap long en, na tupela ston God i bin raitim kontrak long en.
Ai bilong dispela bokis em i ples bilong lusim sin bilong ol manmeri.
Na piksa bilong tupela ensel i stap antap long bokis na wing bilong tupela i op i stap na i haitim ai bilong bokis.
Tupela ensel i makim God i stap long dispela ples.
Tasol nau mi no inap kamapim as bilong dispela olgeta samting.
Ol i wokim ol samting olsem, orait long olgeta de ol pris i save go insait long namba wan rum bilong haus lotu sel, na ol i mekim wok bilong ol.
Na hetpris wanpela tasol em i save go insait long namba 2 rum.
Em i save go wanpela taim tasol long olgeta yia.
Na em i no i go nating.
Em i save kisim blut na i go insait.
Na long dispela blut em i mekim ofa bilong rausim sin bilong em yet, na bilong pinisim asua bilong ol sin ol manmeri i no tingting gut na ol i mekim.
Long dispela pasin Holi Spirit i soim yumi olsem, taim dispela namba wan haus lotu i stap yet, rot bilong yumi go insait long haus bilong God, em i no kamap ples klia.
Dispela haus lotu sel em i olsem piksa bilong soim yumi ol samting i mas kamap long dispela taim nau.
Long dispela haus lotu sel, ol i save givim ol presen long God na mekim ol ofa long em.
Tasol dispela olgeta samting i no inap stretim bel bilong ol man i mekim lotu, bai ol i save olsem ol i no bin mekim rong.
Ol dispela lo ol i tok long ol samting bilong kaikai na dring na long ol kain kain pasin bilong mekim ol manmeri i kamap klin.
Ol i tok long ol samting bilong bodi tasol.
God i givim ol dispela lo bilong ol manmeri i ken bihainim i go inap long taim em i stretim olgeta samting.
Tasol nau Krais i kam pinis, na em i stap hetpris bilong ol gutpela samting i kamap pinis.
Em i go insait pinis long dispela haus lotu sel em i gutpela tru na i winim haus lotu sel bilong bipo.
Man i no wokim dispela haus long han, long wanem, em i no samting bilong dispela graun.
Na Krais i no kisim blut bilong meme na bilong pikinini bulmakau na i go insait long dispela haus lotu.
Em i mekim ofa long blut bilong em yet, na em i go insait long haus lotu wanpela taim tasol.
Na em i baim bek yumi bilong oltaim oltaim.
Sapos ol manmeri i kamap doti long ai bilong God, orait ol pris i save kisim blut bilong meme na bilong bulmakau man, wantaim sit bilong paia i kamap long bulmakau meri ol i kukim olgeta long paia, na kapsaitim long ol dispela manmeri.
Ol i mekim olsem bilong mekim ol dispela manmeri i kamap klin gen long ai bilong God, na bilong makim ol i stap manmeri bilong God stret.
Tasol blut bilong Krais i winim dispela.
Krais i no gat asua bilong wanpela rong i stap long em.
Na long strong bilong Spirit i stap oltaim oltaim, em i givim laip bilong em yet long God olsem ofa.
Olsem na blut bilong em i no mekim bodi tasol bilong yumi i kamap klin.
Em i pinisim asua bilong yumi na yumi save olsem yumi stap klin tru long ai bilong God.
Olsem na yumi no mas bihainim moa ol dispela lo i no gat laip, na yumi ken mekim wok bilong God bilong i stap oltaim.
Blut bilong Jisas i mekim yumi i kamap klin tru long ai bilong God, olsem na Jisas i stap namelman bilong strongim nupela kontrak.
Em i dai pinis bilong baim bek ol manmeri na lusim ol sin ol i bin mekim long taim namba wan kontrak i stap yet.
Olsem na olgeta manmeri i harim singaut bilong God na i bihainim, ol i ken kisim dispela laip bipo God i tok long givim long ol pikinini bilong en.
Na bai ol i stap gut oltaim oltaim.
Man i ting long bihain em bai i dai, na em i laik tokaut long husat bai i kisim ol samting bilong en, em i save raitim dispela tok long pepa, olsem kontrak.
Na sapos pikinini i laik bihainim dispela kontrak na kisim ol samting papa i makim bilong en, orait ol man i mas save gut pastaim olsem, papa i dai pinis, na bai ol i larim pikinini i kisim ol samting bilong en.
Sapos dispela man i dai pinis, orait nau tok bilong kontrak i gat strong.
Tasol sapos dispela man i mekim kontrak em i stap laip yet, orait kontrak bilong en i stap nating.
Orait long wankain pasin ol i bin kilim abus i dai na kapsaitim blut bilong en bilong strongim namba wan kontrak bilong bipo.
Pastaim Moses i autim olgeta tok bilong lo long ol manmeri.
Na bihain em i kisim blut bilong pikinini bulmakau na bilong meme na tanim wantaim wara.
Na em i kisim han bilong diwai hisop ol i bin pasim long retpela string ol i wokim long gras bilong sipsip, na putim long blut.
Na em i kamautim na tromoi liklik blut i pas long dispela han bilong diwai i go antap long buk na antap long olgeta manmeri.
Na em i tok olsem, “Dispela em i blut bilong strongim dispela kontrak God i tokim yupela long bihainim.”
Na long wankain pasin Moses i tromoi blut long haus lotu sel na long olgeta dis samting bilong lotu.
Olsem na yumi save, long pasin bilong lo blut tasol i save mekim klostu olgeta samting i kamap klin.
Na sapos ol i no kilim wanpela samting i dai na mekim blut bilong en i kapsait, orait God i no save rausim sin bilong ol manmeri.
Ol dispela samting bilong haus lotu sel, ol i piksa tasol bilong ol samting i stap long heven.
Na ol i save kisim blut bilong ol abus bilong mekim ol dispela samting i kamap klin long ai bilong God.
Tasol bilong mekim ol samting tru i stap long heven i kamap klin, i mas i gat ofa i gutpela tru na i winim ol dispela ofa bilong abus.
Yumi save, Krais i no bin i go insait long haus lotu ol man i wokim long han na em i piksa tasol bilong haus lotu tru bilong God.
Em i go insait long heven stret.
Na nau em i stap klostu tru long God, na em i wok long helpim yumi.
Long olgeta yia hetpris i save kisim blut bilong ofa, na em i go insait long Rum Tambu Tru.
Na dispela blut em i kisim, em i no blut bilong em yet.
Tasol Jisas i no mekim olsem.
Em i go long heven bilong givim em yet long God olsem ofa.
Na em i no mekim planti taim.
Sapos em i mas mekim planti taim, orait em i mas karim pen planti taim moa, stat long taim God i mekim graun i kamap na i kam inap long nau.
Nau em i klostu long taim bilong las de, na Krais i kamap long graun wanpela taim tasol, bilong givim em yet long God olsem ofa bilong rausim ol sin.
Olgeta man i mas i dai wanpela taim tasol, na bihain ol i mas kamap long kot.
Olsem tasol wanpela taim tasol Krais i givim em yet long God olsem ofa, bilong karim hevi bilong ol sin bilong planti manmeri.
Na bihain em bai i kamap namba 2 taim, tasol dispela taim em i no kam bilong rausim sin.
Em bai i kam bilong kisim bek tru ol man i wetim em.
Long lo bilong Moses yumi save lukim piksa o tewel tasol bilong ol gutpela samting i laik kamap bihain.
Tasol em i no soim yumi gut tru long ol dispela samting.
Lo i tok, ol i mas mekim ol wankain ofa tasol long olgeta yia, olsem na yumi save, lo i no inap stretim tru ol manmeri i kam long haus lotu.
Lo i no inap mekim ol i kamap gutpela tru.
Sapos dispela kain ofa inap long mekim ol manmeri i kamap gutpela tru, orait ol i no inap mekim ofa moa.
Sapos wanpela ofa tasol inap mekim ol manmeri i kam long haus lotu ol i kamap klin pinis, orait long bel bilong ol, ol bai i no pilim moa olsem ol i gat asua bilong sin.
Long olgeta yia, ol dispela ofa i save mekim ol i tingting gen long ol sin bilong ol.
As bilong dispela i olsem.
Blut bilong ol bulmakau man na bilong ol meme, em i no inap tru long rausim sin.
‘God, mi kam pinis.
Pastaim em i tok long ol ofa lo i tokim ol long mekim.
Em i tok olsem, “Yu no laik bai ol i kilim abus na mekim ofa.
Ol ofa ol i save kukim olgeta long paia na ol ofa bilong rausim sin, em yu no save laikim.”
Na bihain em i tok olsem, “Mi kam pinis bilong bihainim laik bilong yu.”
Olsem na em i rausim dispela pasin bilong bipo, na em i mekim nupela pasin i kisim ples bilong en.
Jisas Krais i bihainim laik bilong God, na em i givim bodi bilong em yet olsem ofa wanpela taim tasol.
Na long dispela pasin em i mekim yumi i kamap ol lain manmeri bilong God stret na yumi stap holi.
Olgeta pris ol i save sanap na mekim wok bilong ol long olgeta de.
Na ol i save mekim ol dispela wankain ofa planti taim moa, em ol dispela ofa i no inap tru long rausim sin.
Tasol Krais em i mekim wanpela ofa tasol bilong rausim sin, na dispela ofa em inap long i stap olgeta taim.
Em i mekim olsem pinis, orait em i sindaun long han sut bilong God na em i wetim taim bilong God i putim ol birua bilong en i stap aninit long en.
Ol dispela manmeri em i mekim ol i kamap ol lain manmeri bilong God stret, em i mekim ol i kamap gutpela olgeta long wanpela ofa tasol, na ol bai i stap olsem inap oltaim oltaim.
Holi Spirit tu i autim tok long yumi olsem, “Bikpela i tok olsem, ‘Dispela nupela kontrak mi laik mekim wantaim ol, em i olsem.
Bai mi putim olgeta lo bilong mi long tingting bilong ol na bai mi raitim tok bilong lo long bel bilong ol.’
Na bihain em i skruim dispela tok olsem, “Bai mi lusim sin bilong ol na mi no ken tingim moa.”
Na sapos God i lusim sin pinis, orait i no gat wok moa long mekim ofa bilong rausim sin.
Ol brata, blut bilong Jisas i lusim sin bilong yumi pinis, olsem na yumi inap i go insait long Rum Tambu Tru bilong haus bilong God na yumi no ken pret.
Yumi ken i go insait long dispela rum long dispela nupela rot i gat laip.
Dispela rot Jisas yet i bin opim, em i go insait long dispela bikpela laplap i hangamap i stap olsem dua bilong dispela rum.
Dispela laplap em i olsem bodi bilong em yet.
Yumi gat bikpela hetpris, na em i save lukautim olgeta lain manmeri bilong God.
Em i bin tromoi blut bilong en long bel bilong yumi, bilong pinisim asua bilong ol pasin nogut yumi bin mekim na bilong mekim yumi i save olsem yumi stap klin tru long ai bilong God.
Na em i bin wasim bodi bilong yumi long wara i klin tru.
Olsem na yumi mas rausim olgeta pasin giaman i stap long bel bilong yumi, na yumi mas bilip tru long God na yumi mas i go klostu long em.
Yumi save tokaut long bilip bilong yumi na long ol gutpela samting yumi wetim i stap.
Orait yumi mas holim strong bilip bilong yumi, na yumi no ken pret na surik.
Yumi save, olgeta samting God i tok pinis long mekim, tru tumas bai em i mekim.
Yumi wan wan i mas tingting tu long ol arapela manmeri bilong God, na painim rot bilong kirapim ol long laikim ol arapela na mekim ol gutpela pasin long ol.
Na yumi ol manmeri bilong God i no ken lusim pasin bilong bung wantaim, olsem sampela man i save mekim.
Yupela i save, De bilong Krais em i kam klostu.
Olsem na yumi wan wan i mas wok strong moa long strongim bel bilong ol arapela.
Sapos yumi kisim save pinis long tok tru bilong Krais, na bihain, long laik bilong yumi yet yumi wokabaut long pasin bilong sin, orait i no gat narapela ofa moa i stap bilong rausim dispela sin.
Bai yumi pret nogut tru na wetim de bilong bikpela kot na dispela paia i hat tumas na i redi pinis long kukim ol birua bilong God.
Yumi save, sapos wanpela man i kalapim lo bilong Moses, na tupela o tripela man i lukim na ol i autim tok long rong em i mekim, orait ol i no ken sori long dispela man.
Ol i mas kilim em i dai.
Orait yupela i ting wanem long man i givim baksait long Pikinini Bilong God?
Dispela man bai i kisim bikpela hevi moa yet.
Blut bilong Krais i strongim nupela kontrak, em i bin mekim dispela man i kamap man bilong God stret na em i stap holi.
Tasol nau dispela man i mekim olsem dispela blut em i samting nating.
Na em i mekim pasin nogut tru long Spirit bilong marimari.
Yumi save, God i bin tok olsem, “Bekim rong, em i wok bilong mi.
Mi yet bai mi bekim rong bilong ol na mekim save long ol.”
Na em i tok moa olsem, “Bikpela yet bai i skelim pasin bilong ol manmeri bilong en long kot.”
Sapos God bilong i stap oltaim em i laik mekim save long wanpela man na em i holimpas em, orait dispela man i ken pret nogut tru.
Yupela i mas tingim gen dispela taim bipo, taim yupela i kisim lait bilong God.
Long dispela taim ol i bin givim ol bikpela hevi long yupela, na yupela i karim planti pen.
Tasol yupela i sanap strong na sakim ol dispela hevi.
Sampela taim ol i bin sanapim yupela long ai bilong ol manmeri, na ol i tok bilas long yupela na mekim nogut long yupela long ai bilong ol.
Na sampela taim yupela i bin poroman wantaim ol manmeri i kisim ol dispela kain hevi, na yupela i helpim ol.
Na taim ol i putim sampela bilong yupela long kalabus, yupela i bin sori long ol dispela kalabusman na mekim gut long ol.
Na taim ol man i bin pulim ol samting bilong yupela, yupela i amamas i stap na larim ol, long wanem, yupela i save olsem, samting tru bilong yupela i stap yet, na dispela bai i stap oltaim.
Yupela i mas tingim ol gutpela pasin yupela i save mekim bipo na yupela i no ken lusim dispela strongpela bilip bilong yupela.
Yupela i mas bilip strong, na bai yupela i kisim bikpela pe tru.
Yupela i mas sanap strong, olsem bai yupela i ken bihainim laik bilong God.
Na yupela i ken kisim ol gutpela samting, bipo God i promis long givim yupela.
Yes, “I no longtaim.
Liklik taim tasol, na dispela man i laik kam, em bai i kam.
Em bai i kam kwik.
Tasol stretpela man bilong mi em i bilip, olsem na em bai i stap laip.
Na sapos em i surik, orait bai mi no amamas long em.”
Tasol yumi no man bilong surik na lus.
Yumi ol manmeri bilong bilip na kisim laip.
Pasin bilong bilip em i olsem.
Yumi save gut tru olsem, olgeta gutpela samting God i promis pinis long givim yumi na yumi wet long kisim, em bai yumi kisim tru.
Maski ai bilong yumi i no lukim ol dispela samting, yumi save gut tru olsem, dispela olgetasamting i stap.
Ol man bilong bipo ol i bin bilip, na God i amamas tru long pasin bilong ol na kolim ol i gutpela man.
Yumi bilip, olsem na yumi save pinis, God em i mekim skai wantaim graun i kamap long tok bilong em yet.
Olsem na olgeta samting yumi inap lukim, em God i wokim long samting yumi no inap lukim.
Abel i bilip long God, na i mekim ofa long em.
Na God i laikim ofa bilong Abel, tasol em i no laikim ofa bilong Kein.
Abel i bilip, na long dispela as God i laikim ol presen Abel i givim em.
Na dispela i soim yumi olsem God i kolim em stretpela man.
Abel i dai pinis, tasol long dispela bilip bilong en i olsem em i autim tok yet long yumi.
Enok i bilip long God, olsem na God i kisim em i go long heven, bai em i no ken i dai.
Ol man ol i wok long painim em, tasol ol i no lukim em, long wanem, God i kisim em pinis.
Na buk bilong God i tok, taim God i no kisim Enok yet, pasin bilong Enok i gutpela long ai bilong God.
Tasol man i no bilip long God, em i no inap bihainim laik bilong God.
Long wanem, man i laik i go klostu long God, em i mas bilip olsem God i stap, na em i mas bilip olsem God i save mekim gut tru long ol man i wok long painim em.
Noa i bilip long God, na God i toksave long em long samting bai i kamap bihain, em samting Noa i no lukim yet.
Orait em i bilipim tok bilong God na em i wokim wanpela sip.
Na em wantaim meri pikinini bilong en ol i go insait long sip na ol i stap gut, na ol i no bagarap.
Long dispela bilip bilong en, Noa i kamapim ples klia pasin nogut bilong olgeta arapela manmeri bilong graun.
Noa i bilip long God na God i kolim em stretpela man, olsem God i save mekim long olgeta man i bilip long em.
Abraham i bilip long God, na taim God i singautim em, Abraham i bihainim tok bilong God.
Em i lusim ples bilong en, na i go long wanpela graun God i laik givim em olsem graun bilong em stret.
Abraham i no save em bai i go we, tasol em i bilip, na em i go.
Em i bilip na i go sindaun long dispela graun bipo God i tok long givim em.
Na em i stap long dispela graun olsem man bilong narapela lain.
Em i sindaun long haus sel wantaim Aisak na Jekop, em olgeta ol man God i bin promis long givim dispela graun long ol.
Oltaim Abraham i bilip na i wet long lukim dispela taun i stap strong tru, em dispela taun God wanpela tasol i bin tingim pasin bilong wokim na em yet i bin wokim.
Sara tu i bilip long God.
Em i lusim pinis taim bilong karim pikinini, tasol em i bilip, na em i kisim strong inap long karim pikinini.
Sara i tingting olsem, “God i promis pinis long mi bai karim pikinini.
Na God i save tok tru tasol.”
Olsem na taim dispela wanpela man i kamap lapun pinis na klostu em i laik i dai, em i kamap papa bilong planti pikinini moa.
Ol i kamap planti moa yet, olsem ol sta bilong skai na olsem wesan bilong nambis.
Ol dispela manmeri ol i bilip long God i go inap long taim ol i dai.
Taim ol i stap long graun, ol i no kisim ol dispela gutpela samting God i bin promis long givim ol.
Na ol i no sem long tokaut olsem, “Mipela i stap long dispela graun olsem ol manmeri bilong narapela kantri.
Mipela i kam i stap liklik taim tasol long dispela graun.”
Na sapos yumi harim ol manmeri i mekim dispela kain tok, orait yumi save, ol i laik painim graun tru bilong ol.
Na sapos ol i bin tingting tasol long dispela graun ol i bin lusim na i kam, orait ol inap i go bek long en.
Tasol ol i no tingting long olpela graun bilong ol.
Ol i laikim tumas long kisim narapela graun, em i gutpela moa yet na i winim tru dispela graun.
Em heven tasol.
Ol dispela man i save tokim God olsem, “Yu God bilong mipela.”
Na God i no sem long dispela tok bilong ol, long wanem, em i redim pinis wanpela taun bilong ol dispela man i bilip long em, bai ol i ken i stap long en.
God i bin mekim promis long Abraham olsem, “Long Aisak tasol bai ol lain tumbuna pikinini bilong yu i kamap.”
Tasol taim God i traim Abraham, na i tokim Abraham olsem em i mas kilim dispela wanpela pikinini bilong en olsem ofa, orait Abraham i bilip long God na i givim Aisak long God.
Abraham i tingting olsem, “Sapos Aisak i dai, maski, God em inap long kirapim em bek.”
Olsem na tru tumas, yumi inap tok bokis long dispela samting i bin kamap na tok olsem, Abraham i kisim bek pikinini bilong en long matmat.
Aisak i bilip long God na i givim blesing long Jekop tupela Iso.
Long dispela blesing em i tok long ol samting bai i kamap long tupela bihain.
Jekop i bilip long God, na long taim klostu em i laik i dai, em i givim blesing long tupela pikinini man bilong Josep.
Na em i lindaun long het bilong stik em i save holim bilong wokabaut, na em i lotu long God.
Josep i bilip long God, na long taim em i laik i dai, em i tok, bihain ol Israel bai i lusim Isip na i go.
Na em i tokim ol long wanem samting ol i mas mekim long ol bun bilong en.
Papamama bilong Moses tupela i bilip long God, na taim mama i karim Moses, tupela i lukim em i gutpela pikinini tru.
Olsem na tupela i haitim em inap long tripela mun.
Tupela i no pret long brukim lo bilong king.
Moses i bilip long God, na taim em i kamap bikpela pinis, em i no laik bai ol i kolim em pikinini bilong pikinini meri bilong king bilong Isip.
Em i ting, mobeta em i kisim hevi wantaim ol lain bilong God.
Em i no laik bihainim pasin bilong sin na kisim amamas bilong sotpela taim tasol.
Em i ting long dispela gutpela pe God i laik givim em, na em i sanap strong.
Moses i bilip long God, olsem na em i kirap na i lusim Isip.
King bilong Isip i belhat long em, tasol em i no pret long dispela king.
Tru, yumi man i no inap lukim God long ai, tasol Moses i mekim wankain pasin olsem man i bin lukim God, na em i stap strong tru.
Moses i bilip long God, olsem na em i kilim sipsip bilong kaikai long dispela de God i larim ol Israel i stap gut.
Na em i tokim ol Israel long putim blut long ol dua bilong ol, bai ensel bilong kilim ol namba wan pikinini i no ken mekim wanpela samting long ol Israel.
Ol Israel i bilip long God, na ol i brukim solwara Retsi olsem ol i wokabaut long graun i drai.
Na taim ol Isip i laik bihainim ol Israel i go, ol i dring wara na i dai.
Ol Israel i bilip long God, na ol i wokabaut na raunim banis bilong taun Jeriko inap long 7-pela de, na banis i pundaun.
Pamukmeri Rahap em i bilip long God, na em i helpim tupela man i kam lukstil long dispela taun.
Olsem na em i no bagarap wantaim ol manmeri i bin sakim tok bilong God.
Tasol nau bai mi skruim wanem tok moa?
Mi no gat taim bilong stori long Gideon na Barak na Samson na Jepta na long Devit na Samuel na long ol profet.
Ol dispela man ol i bilip long God, olsem na ol i winim pait na daunim ol ami bilong planti king.
Ol i mekim stretpela pasin.
Ol i kisim ol samting God i bin tok long givim ol.
Ol i pasim maus bilong ol laion.
Ol i mekim ol traipela paia i dai.
Ol i ranawe na bainat i no inap kilim ol.
Ol i no gat bikpela strong, tasol bihain ol i kisim strong.
Ol i kamap strongpela man tru bilong pait.
Ol i ranim ol bikpela ami bilong ol arapela lain.
Ol man i dai pinis ol i kirap bek, na mama bilong ol i kisim ol bek gen.
Ol birua i kalabusim sampela man na bagarapim tru bodi bilong ol, inap long ol i dai.
Ol birua i tok, sapos ol i givim baksait long God, orait ol bai i lusim ol i go.
Tasol ol i sakim tok bilong ol birua, long wanem, ol i ting sapos ol i dai, ol bai i kirap bek long matmat, na bai ol i kisim laip i gutpela moa.
Sampela i kisim hevi long ol birua i tok bilas long ol na wipim ol na pasim ol long sen na putim ol long kalabus.
Ol birua i tromoi ston long ol.
Ol i kisim so na katim bodi bilong ol long tupela hap.
Ol i kilim ol i dai long bainat.
Sampela bilong ol dispela man i bilip, ol i pasim skin bilong sipsip na meme olsem laplap, na ol i wokabaut i go.
Ol i sot long olgeta samting bilong bodi, na ol man ol i givim hevi long ol na mekim pasin nogut tru long ol.
Olsem na ol i go nabaut na hait long graun i no gat man na long ples maunten na long ol hul bilong ston na long ol hul insait long graun.
Pasin bilong ol arapela manmeri bilong graun i no inap tru long pasin bilong ol dispela manmeri i stap namel long ol na ol i bilip tru long God.
Dispela olgeta manmeri i bilip long God, na ol i kisim gutpela nem tru long ai bilong God.
Tasol long taim ol i stap long graun ol i no kisim gutpela samting God i bin promis long givim ol, long wanem, bipo yet God i redim wanpela gutpela samting moa yet bilong yumi olgeta.
Na em i no laik bai ol dispela manmeri bilong bipo i kamap gutpela tru paslain long yumi.
Em i laik bai yumi mas kamap gutpela tru wantaim ol.
Ol dispela manmeri bilong bipo ol i sanap na raunim yumi i stap olsem bikpela klaut, na ol i soim yumi pasin bilong bilip.
Olsem na yumi mas lusim olgeta kain samting i mekim yumi i no inap ran strong, na olgeta sin i save pas long yumi.
Na yumi mas strongim bel na ran strong long dispela resis God i bin makim bilong yumi ran long en.
Yumi mas lukluk i go long Jisas, em i as bilong bilip bilong yumi, na bihain em bai inapim tru bilip bilong yumi.
Jisas i save, sapos em i bihainim tru tok bilong God, orait bihain em bai i stap gut na amamas moa yet.
Na em i tingting long dispela na em i stap strong, na em i karim pen na i dai long diwai kros.
Ol manmeri i ting, sapos man i dai long diwai kros em i man nogut tru, na em i kisim bikpela sem long dispela.
Tasol Jisas i no wari long sem em bai i kisim, na em i dai.
Na nau em i sindaun long han sut bilong sia king bilong God.
Yupela tingim gut.
Ol man bilong sin bipo ol i birua nogut long Jisas.
Tasol em i sanap strong moa.
Yupela tingim dispela, olsem na yupela i no ken les long sanap strong, na bel bilong yupela i no ken guria.
Tru, yupela i bin pait long daunim sin, tasol long dispela pait blut bilong yupela i no kapsait yet.
Ating yupela i lusim tingting pinis long dispela tok God i mekim long yupela bilong strongim bel bilong yupela?
Em i kolim yupela pikinini bilong em yet, na em i tok, “Pikinini bilong mi, sapos Bikpela i mekim wanpela samting long yu bilong stretim yu, yu no ken ting dispela em i samting nating, na tu, yu no ken bel hevi tumas.
Long wanem, Bikpela i save stretim ol man em i laikim tumas.
Na sapos em i kisim wanpela man na i kolim em pikinini bilong en, orait em i save givim kanda long en tu.”
Yupela i mas sanap strong na larim God i stretim yupela.
God em i mekim pasin long yupela olsem papa i save mekim long pikinini bilong en.
Wanem pikinini i stap na papa bilong en i no save stretim em?
God i save stretim olgeta pikinini bilong en.
Sapos em i no stretim yupela, orait nau yupela i save, yupela i no pikinini tru bilong en.
Yupela i olsem ol pikinini bilong rot tasol.
Yupela tingim dispela tu.
Ol papa bilong yumi long graun ol i bin stretim yumi, na yumi save givim biknem long ol.
Orait mobeta yumi aninit moa yet long Papa bilong ol spirit, na bai yumi kisim laip.
Ol papa bilong yumi long graun ol i bin stretim pasin bilong yumi sotpela taim tasol, inap long laik bilong ol.
Tasol God i save stretim yumi bilong helpim yumi tru, bai yumi ken kisim pasin holi bilong em yet.
Taim Papa i givim hevi long yumi bilong stretim yumi, yumi no save amamas.
Bel bilong yumi i pilim hevi tasol.
Tasol taim em i stretim yumi pinis, yumi bai kisim gutpela pasin tru.
Yumi bai mekim ol stretpela pasin, na bel bilong yumi bai i stap isi.
Olsem na sapos han bilong yupela i no gat strong na i hangamap i stap nating, yupela i mas apim han na mekim wok.
Na sapos lek bilong yupela i olsem i dai pinis, maski, yupela i mas sanap na wokabaut long ol stretpela rot.
Yupela i mekim olsem, na lek bilong yupela bai i no inap bagarap olgeta.
Ol bai i kamap gutpela gen.
Yupela i mas wok strong long bihainim pasin bilong sindaun gut na stap bel isi wantaim olgeta man.
Na yupela i mas wok strong long givim laip bilong yupela long God na bihainim pasin holi bilong God.
Man i no gat pasin bilong God, em bai i no inap lukim Bikpela.
Yupela i mas was gut, nogut wanpela bilong yupela i pundaun na i lusim marimari bilong God.
Na nogut wanpela bilong yupela i kamap olsem diwai i karim kaikai i gat pait, na em i givim hevi long yupela na mekim yupela i kamap doti long ai bilong God.
Nogut wanpela man i bihainim pasin pamuk.
Nogut wanpela man i givim baksait long God, olsem bipo Iso i bin mekim.
Em i laik baim kaikai wanpela taim tasol, na em i tromoi olgeta gutpela samting em inap kisim olsem namba wan pikinini man bilong papa bilong en.
Yupela i save, bihain em i laik kisim ol dispela samting gen, tasol God i tok nogat.
Iso i krai planti long kisim blesing, tasol i no gat rot bilong em i tanim bel.
Yupela i no kamap yet long ol samting yupela inap lukim na putim han long en olsem ol Israel i bin mekim.
Ol i kam i stap klostu long maunten Sainai, na ol i lukim bikpela paia na tudak i blakpela tru na strongpela win, na ol i harim biugel i krai na maus bilong wanpela man i autim tok.
Ol manmeri i harim dispela toktok, na ol i pret tru na ol i tokim Moses olsem, “Mipela i no laik harim moa.”
Ol i pret tru long dispela tok God i givim ol.
Em i tokim ol olsem, “Sapos wanpela man o wanpela abus i go antap long dispela maunten, orait yupela i mas tromoi ston long em na kilim em i dai.”
Na ol i pret nogut tru long dispela samting ol i lukim, na Moses tu i tok, “Mi pret tumas na mi guria nogut tru.”
Yupela i no bin kamap long kain samting olsem.
Yupela i kamap pinis long maunten Saion, na long biktaun bilong God bilong i stap oltaim, em taun Jerusalem i stap long heven.
Yupela i kamap pinis long ol tausen tausen ensel ol i bung na amamas i stap.
God i raitim nem bilong ol long buk bilong en long heven.
Yupela i kamap long dispela jas, em God bilong olgeta manmeri.
Yupela i kamap long spirit bilong ol man, bipo God i kolim ol stretpela man na ol i kamap gutpela pinis.
Yupela i kamap long Jisas, em i namelman bilong strongim nupela kontrak.
Na yupela i kamap long blut bilong Jisas, bipo em i tromoi long yupela bilong strongim dispela kontrak.
Na dispela blut em i autim tok long yumi, na em i no wankain olsem dispela tok bipo blut bilong Abel i bin autim.
Blut bilong Jisas i autim gutpela tok moa.
Yupela lukaut, nogut yupela i pasim yau na sakim tok bilong God.
Bipo yet long dispela graun God i givim strongpela tok long ol manmeri.
Tasol ol i no laik harim tok bilong en, na bihain ol i no inap ranawe na abrusim pe nogut bilong sin bilong ol.
Orait nau God i stap long heven na em i givim strongpela tok long yumi.
Sapos yumi givim baksait long em, ating yumi bai inap ranawe na abrusim pe nogut bilong sin?
Bipo maus bilong God i mekim graun i guria.
Tasol nau em i tokim yumi pinis olsem, “Wanpela taim moa bai mi mekim graun i guria moa yet.
Na i no graun tasol.
Bai mi mekim graun na skai wantaim i guria.”
Em i tok long wanpela taim moa tasol, olsem na yumi save, taim God i mekim graun na skai i guria, em bai i rausim ol dispela samting em i bin wokim na ol bai i no i stap moa.
Na ol samting em i no inap mekim ol i guria, ol tasol bai i stap.
Dispela kingdom yumi bin kisim, em i no inap guria.
Olsem na yumi mas tenkyu long God long em i bin givim dispela kingdom long yumi.
Na yumi mas lotu long em long pasin em yet i laikim.
Na yumi mas litimapim nem bilong em na pret long em na aninit long em, long wanem, God bilong yumi em i olsem wanpela hatpela paia i save kukim olgeta samting.
Yupela Kristen, oltaim yupela wan wan i mas givim bel bilong yupela long ol arapela.
Na taim ol man bilong ol arapela ples i kam long hap bilong yupela, yupela i no ken lusim pasin bilong kisim ol i go long ol haus bilong yupela.
Yupela i save, bipo sampela man i ting ol i bringim ol man i kam long haus bilong ol bilong lukautim ol.
Tasol ol dispela man ol i kisim i kam, em ol ensel.
Olsem na ol i ting ol i bin lukautim ol man, tasol tru tru ol i lukautim ol ensel.
Yupela i mas tingting long ol manmeri bilong God i stap long kalabus, olsem yupela yet i kalabus wantaim ol.
Na yupela i mas tingting long ol man ol birua i mekim nogut long ol.
Yupela i save, yupela i stap yet long dispela graun, na ol birua inap mekim wankain pasin long yupela tu.
Marit em i gutpela samting tru, na yupela ol marit i mas lukautim gut marit bilong yupela, bai em i stap klin tru long ai bilong God.
Yupela i save, God bai i bekim pe nogut long ol manmeri i mekim ol kain kain pasin pamuk.
Yupela i no ken bihainim pasin bilong mangal long mani.
Yupela i mas ting olsem, samting yupela i holim pinis, em inap long yupela.
God i tokim yumi pinis olsem, “Bai mi no lusim yu.
Bai mi no larim yu i stap nating.
Yupela i mas tingting long ol lida bilong sios bilong yupela, bipo ol i autim tok bilong God long yupela.
Yupela i mas tingting long pasin ol i bin wokabaut long en, na yupela i mas bihainim pasin bilong bilip bilong ol.
Pasin bilong Jisas Krais i save stap wankain tasol long asde na long nau tu na long olgeta taim bihain.
Olsem na yupela i no ken larim ol narakain narakain tok i pulim bel bilong yupela, na mekim yupela i lusim rot bilong God.
Yumi mas larim marimari bilong God i strongim bel bilong yumi.
Bel bilong yumi i no inap kisim strong long ol kain kain lo bilong kaikai.
Dispela pasin i no bin helpim ol manmeri i save wokabaut long en.
Yumi gat alta i stap, na ol pris i save mekim wok long haus lotu sel, ol i no inap kisim kaikai long dispela alta.
Hetpris i save kisim blut bilong ol sipsip na bulmakau samting, na em i save bringim dispela blut i go insait long Rum Tambu Tru bilong mekim ofa bilong rausim sin.
Tasol bodi bilong ol dispela abus, em ol i save kukim long paia ausait long kem.
Olsem na Jisas tu i bin karim pen ausait long dua bilong banis bilong taun, bai blut bilong en i ken mekim ol manmeri i kamap klin tru long ai bilong God, na makim ol i stap manmeri bilong God stret.
Olsem na yumi tu yumi mas i go long em ausait long kem, na yumi mas karim sem olsem em i bin karim.
Yumi save, long dispela graun yumi no gat wanpela taun i save stap oltaim.
Tasol yumi wet long lukim dispela taun i laik kamap bihain.
Olsem na oltaim yumi mas givim biknem long God long nem bilong Jisas, na dispela pasin i mas i stap olsem ofa yumi save givim long God.
Yes, oltaim maus bilong yumi i mas litimapim nem bilong en.
Na yupela i mas mekim gutpela pasin long ol manmeri.
Na sapos sampela i sot long ol samting, orait yupela i mas givim sampela samting bilong yupela bilong helpim ol.
Yupela i no ken lusim tingting long mekim ol dispela kain pasin, long wanem, em dispela kain ofa God i save laikim tru.
Ol lida bilong yupela ol i laik helpim yupela, na ol i save was long yupela oltaim.
Na bihain bai ol i mas tokim God long olgeta wok ol i bin mekim.
Olsem na yupela i mas bihainim tok bilong ol na i stap aninit long ol.
Sapos yupela i mekim olsem, orait ol bai i amamas na mekim wok bilong ol, na ol bai i no inap bel hevi.
Sapos ol i bel hevi long lukautim yupela, dispela bai i no helpim yupela.
Yupela i mas prea long God na askim em long helpim mipela.
Mipela i pilim olsem bel bilong mipela i stap stret long ai bilong God.
Na mipela i laik wokabaut stret long olgeta taim.
Mi laikim tumas bai yupela i prea long God i helpim mi, na bai mi ken i kam bek long yupela kwiktaim.
Bikpela bilong yumi Jisas, em strongpela Wasman bilong ol sipsip, em i bin givim blut bilong em yet bilong strongim dispela kontrak bilong i stap oltaim, olsem na God i bin kirapim em bek long matmat.
Na nau God, em i as bilong pasin bilong bel isi, em i ken mekim olgeta gutpela pasin i kamap strong long laip bilong yupela, inap long yupela i ken bihainim tru laik bilong em.
Long wok bilong Jisas Krais, em i ken mekim yumi olgeta i kisim olgeta pasin em yet i laikim.
Na oltaim oltaim yumi olgeta i ken givim biknem long em.
Ol brata, mi laik bai yupela i mas putim yau gut long dispela ol tok mi bin raitim bilong strongim bel bilong yupela, long wanem, dispela pas mi raitim long yupela, em i no longpela tumas.
Mi laik tokim yupela olsem, ol i bin lusim brata bilong yumi Timoti, na em i no moa i stap long kalabus.
Sapos em i kam long mi kwiktaim, orait mitupela wantaim bai i kam lukim yupela.
Givim gude bilong mipela long olgeta lida bilong yupela wantaim olgeta manmeri bilong God.
Ol lain i bin lusim kantri Itali na i kam, ol tu i salim gude long yupela.
Marimari bilong God i ken i stap wantaim yupela olgeta.
Pas bilong Jems i gat planti gutpela tok Jems i bin raitim bilong skulim ol manmeri bilong God long bihainim ol gutpela pasin.
Em i bin raitim planti tok piksa bilong helpim ol manmeri long kisim gutpela tingting na save na long tingim gut tok bilong em.
Jems i tok strong olsem, man i bilip long Jisas em bai i no inap i stap nating.
Em bai i mekim gutpela pasin long ol arapela, na dispela bai i soim olsem, em i save bilip strong.
Mi Jems, mi wokman bilong God na Bikpela Jisas Krais.
Mi raitim dispela pas i kam long yupela ol 12-pela lain bilong Israel, em yupela ol lain i bin lusim as ples bilong yupela na i go i stap long ol arapela hap bilong graun.
Gude tru long yupela.
Ol brata bilong mi, sapos ol kain kain traim i kamap long yupela, orait yupela i ken ting olsem, em i samting bilong amamas tasol.
Yupela i save, samting i kamap na i traim bilip bilong yupela, em i save kamapim pasin bilong sanap strong na karim hevi.
Orait oltaim yupela i mas sanap strong na karim hevi, bai dispela pasin i ken kamap strong tru long yupela.
Olsem na bai yupela i stap gut, na yupela bai i no sot long wanpela pasin bilong God.
Pasin bilong yupela bai i gutpela na i stret olgeta.
Sapos wanpela man namel long yupela em i sot long gutpela tingting, orait em i mas beten long God i givim tingting long em, na bai God i givim em.
God i save givim planti samting long olgeta man, na em i no save tok kros long man i askim em.
Tasol dispela man i mas bilip tru na i beten long God.
Em i no ken lusim bilip liklik na i ting olsem, “Ating God bai i givim dispela long mi, o nogat?”
Long wanem, man i gat tupela tingting, em i olsem solwara win i sakim na i kirap nabaut.
Kain man olsem i no ken ting Bikpela bai i givim wanpela samting long em.
Tingting bilong dispela man em i bruk nabaut, na long olgeta pasin em i mekim, em i no save bihainim wanpela rot tasol.
Sapos wanpela Kristen brata em i rabisman, em i ken amamas, long wanem, long ai bilong God em i gat biknem.
Tasol man i gat planti samting, em i ken amamas long taim God i daunim nem bilong en.
Long wanem, ol man i save laikim tumas long hipim planti mani samting, ol bai i dai olsem ol plaua bilong gras.
Yumi save, taim san i kamap, em i save hat tumas na i mekim ol gras i drai olgeta.
Ol plaua bilong gras i save pundaun, na naispela bilas bilong en i save pinis olgeta.
Olsem tasol man i gat planti samting em bai i dai long taim em i stap yet long ol kain kain wok em i save mekim.
Man i save sanap strong na i karim hevi long olgeta traim, em i ken amamas.
Sapos em i winim pinis olgeta traim, orait God bai i givim em laip bilong i stap gut oltaim, olsem prais bilong en.
God i tok pinis long givim dispela prais long olgeta man i save laikim em tru.
Sapos samting i kirapim bel bilong wanpela man na i pulim em long mekim sin, em i no ken tok, “God i pulim mi long mekim dispela pasin.”
Sin i no inap pulim God, na God i no save pulim man long mekim sin.
Tasol bel bilong yumi olgeta wan wan i save kirap na pulim yumi.
Dispela laik nogut bilong yumi yet i save grisim yumi na giamanim yumi, bilong kirapim yumi long mekim sin.
Orait na dispela pasin bilong bel i kirap, em i olsem meri i kisim bel, na bihain em i save kamapim sin, olsem meri i karim pikinini.
Na taim sin i kamap bikpela, em i save kamapim dai.
Ol brata tru bilong mi, nogut yupela i larim dispela pasin i giamanim yupela.
Olgeta gutpela samting yumi save kisim na olgeta presen i gutpela tru, em olgeta i save kam long heven.
Papa i bin mekim kamap olgeta lait bilong skai, em i save salim dispela ol samting i kam daun long yumi.
Dispela Papa em i no save senisim nabaut pasin bilong en.
Em i no olsem tewel bilong wanpela samting san i mekim i kamap, na em i go longpela na bihain em i go sotpela gen.
Long laik bilong em yet, em i kamap Papa bilong yumi.
Em i kamapim yumi long tok tru bilong em, bilong yumi ken i stap olsem namba wan lain bilong olgeta manmeri na olgeta arapela samting em i bin wokim.
Ol brata tru bilong mi, yupela i mas save gut long dispela samting.
Yupela olgeta i mas putim yau kwik long harim tok, tasol yupela i no ken hariap long mekim toktok, na yupela i no ken kros kwik.
Long wanem, belhat bilong man em i no save kamapim stretpela pasin bilong God.
Olsem na olgeta kain pasin doti na olgeta kain pasin nogut i save kamap planti tumas, em yupela i mas rausim.
Na yupela i mas daunim yupela yet na kisim dispela tok God i bin planim long bel bilong yupela.
Dispela tok em inap long kisim bek spirit bilong yupela.
Tasol dispela tok yupela i kisim, em yupela i mas bihainim.
Yupela i no ken harim nating tasol.
Sapos yupela i harim nating, orait yupela i giamanim yupela yet.
Sapos wanpela man i harim nating tok bilong God, na em i no bihainim, em i olsem man i lukim pes bilong en long glas.
Em i lukim pes bilong em yet, tasol em i go na kwiktaim em i lusim tingting long em i gat wanem kain pes.
Tasol dispela lo i save brukim strong bilong sin na mekim yumi i stap fri, em i stret olgeta.
Na sapos wanpela man i glasim gut dispela lo na i bihainim tru tok bilong en, orait God bai i mekim olgeta wok bilong dispela man i kamap gutpela tru.
Tasol em i no ken harim nating na lusim tingting hariap.
Olsem na bilip bilong en na lotu bilong en em i samting nating tasol.
Pasin bilong Kristen i stap stret olgeta na i no gat asua long ai bilong God Papa bilong yumi, em i olsem.
Yumi mas tingting long ol pikinini, papamama bilong ol i dai pinis, na long ol meri, man bilong ol i dai pinis, na yumi mas helpim ol long karim ol hevi bilong ol.
Narapela samting tu, yumi mas lukautim gut wokabaut bilong yumi yet, bai pasin bilong dispela graun i no ken mekim yumi i kamap doti long ai bilong God.
Ol brata bilong mi, yupela i bilip long Bikpela bilong yumi Jisas Krais, em Bikpela bilong ol gutpela samting bilong heven.
Olsem na nogut yupela i wok long mekim gut long ol man i gat nem, na yupela i givim baksait long ol man nating.
Sapos wanpela man em i bilas gut tru na em i gat ring gol long pinga bilong en, em i go insait long haus lotu bilong yupela.
Na sapos wanpela rabisman, bilas bilong en i bruk bruk nabaut na i nogut tasol, em tu i go insait long haus lotu.
Orait ating yupela bai i mekim gut long man i bilas gut tru na yupela bai i tokim em, “Plis, yu kam sindaun long dispela sia.”
“Yu sindaun long plua klostu long lek bilong mi.”
Sapos yupela i mekim kain pasin olsem, i olsem yupela i skelim pasin bilong ol arapela long tingting bilong yupela.
Na yupela i no tingting stret na skelim olgeta man long wankain pasin.
Yupela i kamap olsem jas i skelim ol man long tingting nogut tasol.
Ol brata bilong mi, yupela harim.
Ol man i stap rabis long ai bilong ol man bilong graun, ol dispela man tasol God i makim pinis bilong i stap gutpela tru long pasin bilong bilip.
Bipo em i promis olsem, ol man i save laikim em tru, em bai i putim ol i stap insait long kingdom bilong em.
Olsem na em i makim pinis ol rabisman bai ol i stap insait long dispela kingdom.
Tasol yupela i save semim ol dispela rabisman.
Husat i save daunim yupela na putim hevi long yupela, na pulim yupela i go long kot?
Em ol maniman tasol i save mekim ol dispela pasin.
God i bin putim gutpela nem bilong Krais long yupela, na husat i save tok bilas long dispela nem?
Ol maniman tasol.
God em i king bilong yumi, na long buk bilong en em i bin givim yumi wanpela lo i tok olsem, “Yu mas laikim tru ol arapela man olsem yu laikim yu yet.”
Na sapos yupela i bihainim tru dispela lo, orait yupela i mekim gutpela pasin.
Tasol sapos yupela i mekim gut long wanpela man na givim baksait long narapela, orait yupela i mekim sin.
Na dispela lo i soim olsem, yupela i man bilong brukim lo.
Sapos wanpela man i save bihainim olgeta lo, na em i brukim wanpela lo tasol, orait em i gat asua pinis wankain olsem man i brukim olgeta lo.
Yumi save, God i bin tok olsem, “Yupela ol marit, yupela i no ken mekim pasin pamuk.”
Na em i bin tok tu olsem, “Yupela i no ken kilim man i dai.”
Orait sapos yu no mekim pasin pamuk, tasol yu kilim i dai wanpela man, orait yu kamap man bilong brukim lo.
Yupela i mas save gut long dispela.
God bai i tingting long dispela lo bilong brukim strong bilong sin na mekim yumi i stap fri, na em bai i skelim pasin bilong yupela.
Olsem na oltaim yupela i mas mekim olkain tok na pasin bilong man i aninit long dispela lo.
Sapos wanpela man i no bin sori long ol arapela man, orait taim God i skelim em long kot, God bai i no sori liklik long em.
Tasol man i save sori long ol arapela man, em bai i winim kot.
Ating kain bilip olsem em inap long kisim bek em?
Sapos wanpela Kristen brata o susa, em i gat laplap nogut tasol, na em i no gat kaikai, na wanpela bilong yupela i tokim em olsem, “Yu ken i stap bel isi.
Yupela yet i mas givim em klos na kaikai bilong helpim bodi bilong em.
Pasin bilong bilip, em tu i olsem tasol.
Sapos bilip i stap nating, na em i no kamapim gutpela pasin long laip bilong man i bilip, orait dispela bilip em i samting nating.
Tasol ating wanpela man bai i tok, “Sampela man ol i save bilip, na sampela man ol i save mekim gutpela pasin.”
Orait mi laik bekim dispela tok olsem, “Sapos yu bilip na yu no save mekim gutpela pasin tu, orait olsem wanem bai mi inap save long dispela bilip bilong yu?
Tasol mi, mi bai mekim ol gutpela pasin, na dispela bai i soim yu long bilip bilong mi.”
Yu save bilip olsem, “Wanpela God tasol i stap.”
Em i gutpela.
Ol spirit nogut ol tu i save bilip olsem, na ol i guria nogut.
Yu krankiman, sapos yu bilip tasol, na yu no mekim gutpela pasin tu, orait bilip bilong yu em i samting nating.
Ating yu laik save as bilong dispela tok?
Bipo tumbuna bilong yumi Abraham em i putim pikinini bilong en Aisak long alta na i givim em long God olsem ofa.
Olsem na long dispela taim God i lukim pasin bilong en na i kolim em stretpela man.
Bilip bilong Abraham na gutpela pasin bilong en i bin poroman wantaim, na dispela gutpela pasin em inapim tru bilip bilong em.
Buk bilong God i tok olsem, “Abraham em i bilip long God, na God i kolim em stretpela man.”
Na God i kolim Abraham olsem, “Pren bilong mi.”
Na as bilong dispela tok God i mekim na ol i raitim long buk bilong en, em i kamap ples klia long dispela pasin Abraham i mekim long Aisak.
Orait nau yupela i save, long bilip nating tasol God i no save kolim man em i stretpela man.
Em i ting long man i mekim gutpela pasin, na long dispela as em i kolim em i stretpela man.
Olsem tasol pamukmeri Rahap i lukautim ol man Josua i bin salim i kam na Rahap i salim ol i go bek long narapela rot.
Olsem na God i kolim em stretpela meri.
Yumi save, bodi i no gat spirit i stap long en, em i dai pinis.
Olsem tasol, sapos man i bilip nating na bilip bilong en i no kamapim gutpela pasin tu, orait bilip bilong dispela man i olsem em i dai pinis.
Ol brata bilong mi, nogut planti man namel long yupela i kisim wok bilong skulim ol manmeri long pasin God i laikim.
Long wanem, taim God i skelim pasin bilong ol manmeri, em bai i glasim gut tru wok bilong yumi ol man i gat wok bilong skulim ol manmeri.
Planti taim yumi save tingting long mekim wanpela samting, na yumi save popaia.
Dispela kain samting i save kamap long yumi olgeta.
Na sapos i gat wanpela man i stap, em i no save mekim sampela tok i no stret, orait em i gutpela man tru, na em bai inap long bosim gut olgeta hap bilong bodi bilong en.
Yumi save putim hap ain long maus bilong ol hos, bilong mekim ol i bihainim laik bilong yumi na wokabaut.
Yumi bosim maus bilong ol, na long dispela pasin yumi save stiaim bodi bilong ol olgeta.
Na tingting long pasin bilong ol sip tu.
Sip em i bikpela samting, na ol strongpela win i save winim em na mekim em i ran i go long solwara.
Stia bilong sip em i liklik samting tru.
Tasol sapos kepten i laik i go long wanpela hap, orait em i save tanim dispela liklik stia na mekim sip i go long wanem hap em i laikim.
Olsem tasol, maus em i liklik hap tasol bilong bodi, tasol em i save hambak moa yet na litimapim nem bilong em yet.
Yumi save, liklik paia tasol em inap kirapim bikpela paia moa long bus na kukim olgeta diwai.
Na maus em i olsem paia.
Em i wanpela hap tasol bilong olgeta hap bilong bodi bilong yumi, tasol em i save kamapim ol kain kain pasin nogut.
Em i save mekim bodi olgeta i kamap doti, na em i mekim ol kain kain pasin nogut i kamap long laip bilong yumi olsem hatpela paia.
Dispela paia em i paia bilong Hel yet.
Ol man i bin kisim olgeta kain wel abus, na ol pisin na snek, na olgeta samting i save stap long solwara.
Na ol i save bosim ol dispela samting na mekim ol i stap aninit long ol.
Tasol i no gat wanpela man inap long bosim maus bilong em yet.
Oltaim maus i save kirap nabaut na mekim tok nogut.
Long maus yumi save mekim tok bilong litimapim nem bilong Bikpela, em Papa bilong yumi.
God i bin mekim yumi olgeta manmeri i kamap olsem em yet, tasol long maus yumi save mekim tok nogut bilong bagarapim ol arapela manmeri.
Tok bilong litimapim nem bilong God na tok nogut tu, tupela kain tok i save kamap long wanpela maus tasol.
Ol brata bilong mi, dispela kain pasin em i no gutpela pasin.
Ol brata bilong mi, ating ol diwai fik ol inap long karim ol pikinini oliv, a?
Ating ol diwai wain ol inap long karim ol pikinini fik?
Olsem tasol solwara i no inap long kamap gutpela wara.
Ating wanpela man namel long yupela em i gat gutpela tingting na save?
Sapos kain man olsem i stap, orait wokabaut bilong en i mas kamap gutpela.
Em i no ken bikhet na apim nem bilong em yet.
Em i mas bihainim gut pasin bilong gutpela tingting na save, na ol man bai i lukim gutpela pasin em i mekim.
Tasol sapos yupela i save bel nogut tru long ol arapela man, na sapos oltaim yupela i painim rot bilong apim nem bilong yupela yet, orait yupela i no ken amamas long gutpela tingting na save bilong yupela.
Nogut yupela i giaman na pasin bilong yupela i daunim tok i tru.
Dispela kain save em i no kam daun long heven.
Em i samting bilong dispela graun tasol.
Em i save kamap long olpela bel, na Satan em i papa bilong en.
Ol man i save bel nogut long ol arapela man, na oltaim ol i save painim rot bilong apim nem bilong ol yet, ol dispela man i no save sindaun gut, na ol i save mekim olgeta kain pasin nogut.
Tasol ol man i kisim kain gutpela tingting na save i kam long God, ol i save mekim ol pasin olsem.
Namba wan, ol i save bihainim klinpela tingting.
Na namba 2, ol i save stap wanbel wantaim ol arapela, na ol i save isi long ol, na ol i save harim tok bilong ol arapela man.
Ol i save sori tru long ol arapela na mekim gutpela pasin long ol.
Ol i save mekim wankain pasin tasol long olgeta man.
Na ol i no save giaman long bihainim gutpela pasin.
Ol i bihainim tru.
Sapos yumi stap wanbel, dispela em i olsem yumi planim ol pikinini kaikai.
Na long dispela pasin bilong wanbel, ol stretpela pasin i kamap long laip bilong yumi olsem gutpela kaikai i kamap long gaden.
Wanem samting em i as bilong ol tok pait na kros i kamap namel long yupela?
Ol kain kain pasin bilong bel kirap i stap long yupela, na ol i save pait namel long olgeta hap bodi bilong yupela, na long dispela pasin tasol ol i save kirapim ol tok pait na kros.
Ating i no olsem, a?
Yupela i save laikim tumas long kisim ol kain kain samting, tasol yupela i no kisim.
Olsem na yupela i save kilim ol man i dai.
Yupela i save mangalim samting, na yupela i no inap kisim.
Olsem na yupela i save kros nogut na kirapim pait.
Yupela i no save beten long God i givim ol samting long yupela, na long dispela as yupela i no save kisim.
Na taim yupela i beten long kisim samting, yupela i no save kisim, long wanem, tingting bilong yupela i no stret na yupela i beten long God.
Yupela i ting long kisim ol samting bilong tromoi tasol long laik bilong bel bilong yupela.
Yupela i lusim God, olsem meri i lusim man bilong en na i go pamuk nabaut.
Sapos man i laikim pasin bilong graun, em i mekim pasin birua long God.
Ating yupela i no save long dispela, a?
Olsem na sapos man i laik pren wantaim ol pasin bilong graun, em bai i kamap birua bilong God.
Buk bilong God i tok olsem, “Dispela spirit God i bin putim i stap insait long yumi, em God i laikim tumas long em i mas i stap aninit long em wanpela tasol.”
Tasol God i save marimari moa yet long yumi.
Olsem na buk bilong God i tok, “God i save daunim ol man bilong litimapim nem bilong ol yet, tasol em i save marimari na mekim gut long ol man i daunim ol yet.”
Olsem na yupela i mas daunim yupela yet na i stap aninit long God.
Yupela i mas sakim Satan, na em bai i lusim yupela na ranawe.
Yupela i mas i go klostu tru long God, na em bai i kam klostu tru long yupela.
Yupela man bilong sin, bel bilong yupela i mas kamap klin, olsem man i wasim han bilong en na i kamap klin.
Yupela man i gat tupela tingting, yupela i mas rausim dispela tingting nogut long bel bilong yupela.
Yupela i mas bel hevi na krai planti.
Yupela man i lap nau, yupela i mas senisim dispela pasin bilong lap, na yupela i mas krai.
Yupela man i amamas nau, yupela i mas senisim dispela pasin bilong amamas, na yupela i mas bel hevi tru.
Yupela i mas daunim yupela yet long ai bilong Bikpela.
Sapos yupela i mekim olsem, orait Bikpela bai i litimapim yupela.
Ol brata, yupela i no ken tok nogut long ol arapela manmeri bilong God.
Man i tok nogut long ol arapela o i sutim tok long ol, em i tok nogut long lo yet na i sutim tok long lo.
Na sapos yu sutim tok long lo, orait yu no stap moa olsem man i aninit long lo.
God wanpela tasol i kamapim lo, na em tasol i stap jas.
Em wanpela tasol inap long kisim bek ol manmeri na long bagarapim ol.
Olsem na yu husat na yu sutim tok long ol arapela manmeri?
Mi gat tok long yupela ol man i save tok olsem, “Ating nau o tumora mi bai go long wanpela taun na mi bai mekim wok bisnis inap long wanpela yia.
Na long dispela pasin mi bai kisim planti mani.”
Yupela i save mekim dispela kain tok, tasol yupela i no save wanem samting bai i kamap long tumora.
Laip bilong yupela i olsem smok i save kamap na i stap liklik taim tasol na i pinis olgeta.
Mobeta yupela i tok olsem, “Sapos Bikpela i laik, orait mi bai stap laip na mi mekim dispela samting mi ting long mekim.”
Tasol yupela i save litimapim nem bilong yupela yet na tokaut long ol bikpela wok yupela i laik mekim.
Kain hambak pasin olsem, em i pasin nogut tru.
Sapos yu save pinis long wanpela gutpela pasin yu mas mekim, tasol yu no mekim, orait yu mekim sin.
Nau mi gat tok long yupela ol manmeri i gat planti samting.
Yupela i mas tingting long ol bikpela hevi i laik kamap long yupela, na yupela i mas krai na singaut nogut.
Olgeta kago na bilas bilong yupela, ol i sting pinis.
Na olgeta laplap samting bilong yupela, ol binatang i kaikai pinis.
Gol wantaim silva bilong yupela, ol i ros pinis, na dispela ros bai i mekim ol sin bilong yupela i kamap ples klia, na em bai i kukim bodi bilong yupela olsem paia.
Las de klostu i laik kamap, na yupela i bin bungim nating ol dispela planti kago na mani samting bilong yupela.
Ol wokboi i bin kamautim kaikai long ol gaden bilong yupela, na yupela i bin giamanim ol na pasim hap pe bilong ol.
Na dispela pe yupela i bin pasim, em i singaut long God i mas bekim pasin nogut bilong yupela.
Na singaut bilong ol dispela wokboi em i kamap pinis long yau bilong Bikpela I Gat Olgeta Strong.
Long olgeta taim yupela i stap long graun, yupela i bin kisim ol gutpela gutpela samting na yupela i amamas i stap.
Yupela i bin kaikai planti na kamap patpela, na de bilong kilim yupela i dai em i kamap pinis.
Yupela i kotim pinis ol stretpela man na kilim ol i dai.
Na ol i no bin sakim strong bilong yupela na bekim pait long yupela.
Olsem na, ol brata, yupela i mas strongim bel bilong yupela na karim ol hevi, na wetim Bikpela i kam bek.
Yupela i save, man i gat gaden em i save wetim gutpela kaikai i kamap long gaden bilong en.
Em i save strongim bel bilong en na stap isi na wetim ren wantaim san i mekim wok bilong tupela pastaim, na bihain em i save kisim kaikai.
Orait yupela tu i mas strongim bel na stap isi na karim ol hevi i kamap long yupela.
Taim bilong Bikpela i kam bek em i klostu tru.
Olsem na bel bilong yupela i mas i stap strong.
Ol brata, yupela i no ken kros long ol arapela manmeri bilong God na tok baksait long ol.
Nogut God i kamap olsem jas na i kotim yupela.
Dispela Jas i sanap i stap ausait long dua.
Ol brata, yupela i mas tingim ol profet bipo ol i bin autim tok long nem bilong Bikpela.
Ol birua i bin mekim nogut long ol, tasol ol i bin strongim bel na karim dispela hevi.
Yupela i mas kisim dispela pasin bilong ol, na bihainim.
Yumi save tok olsem, “Ol man i bin strongim bel na karim hevi, ol i save stap gut na amamas i stap.”
Yupela i harim pinis stori bilong Jop, em i bin strongim bel na karim olgeta hevi i kamap long em.
Na yupela i save, bihain Bikpela i bin mekim gutpela pasin long em.
Yes, yumi save, Bikpela em i save sori moa yet long yumi, na oltaim em i save marimari long yumi.
Ol brata, namba wan samting yupela i mas mekim, em i olsem.
Yupela i no ken kolim nem bilong heven o graun o narapela samting na mekim tok tru antap.
“Yes” em inap.
“Nogat” em inap.
Nogut yupela i tok tru antap, na bai God i bekim pe nogut long yupela.
Ating wanpela bilong yupela i karim hevi?
Orait em i mas prea long God.
Ating bel bilong wanpela i amamas?
Orait em i mas singim song bilong litimapim nem bilong God.
Ating wanpela bilong yupela i gat sik?
Orait em i mas singautim ol hetman bilong sios i kam long em.
Na long nem bilong Bikpela ol i mas putim wel long bodi bilong em, na ol i mas prea long God i ken mekim em i kamap orait gen.
Sapos ol i bilip long God na ol i prea, orait Bikpela bai i mekim orait dispela sikman na kirapim em gen.
Na sapos em i bin mekim sin, orait Bikpela bai i lusim ol dispela sin.
Olsem na yupela wan wan i mas autim sin bilong yupela long ol arapela manmeri bilong God.
Na yupela wan wan i mas prea long God i helpim ol arapela, na bai God i mekim yupela i kamap orait gen.
Sapos stretpela man i prea, orait prea bilong en i gat bikpela strong, na em inap tru long helpim ol arapela.
Elaija em i man wankain olsem yumi.
Na em i prea strong long God i no ken larim ren i kam daun, na ren i no kam daun long graun inap long tripela yia na 6-pela mun.
Na bihain em i prea gen, na skai i larim ren i kam daun na kaikai i kamap gen long ol gaden.
Ol brata bilong mi, sapos wanpela bilong yupela i lusim tok tru bilong God na i go nabaut, na wanpela brata i bringim em i kam bek gen, orait dispela brata i mekim gutpela pasin tru.
Yupela i mas tingim gut dispela tok.
Sapos wanpela brata i go long man bilong mekim sin na i helpim em long lusim rot nogut na i kam bek long God, orait dispela brata bai i kisim bek spirit bilong man bilong mekim sin, na bai em i no i dai.
Long dispela pasin God bai i lusim planti sin tru.
Long Gutnius em i raitim, Jon i tok olsem Jisas em i “Tok bilong God i kamap man na i stap namel long yumi.”
Jon i laik bai ol manmeri i mas bilip long Jisas, Pikinini bilong God, na ol i mas save olsem, Jisas em i dispela man God i bin promis long salim i kam bilong kisim bek yumi.
Pastaim Jon i tokim yumi olsem Jisas em i dispela “Tok bipo tru em i stap wantaim God.”
Na bihain Jon i stori long ol mirakel Jisas i bin wokim, bai yumi ken luksave olsem Jisas em i dispela man God i bin promis long salim i kam bilong kisim bek yumi, na em i Pikinini bilong God.
Jon i tokim yumi tu long as bilong ol mirakel Jisas i wokim, na yumi lukim sampela manmeri i bilip long Jisas na ol i bihainim em.
Tasol sampela manmeri i no laik bilip.
Long sapta 13-17 Jon i stori long ol samting i bin kamap long dispela nait ol birua i laik holimpas Jisas.
Jisas i stap wantaim ol disaipel bilong en na em i givim planti gutpela tok long ol.
Na bihain ol birua i kisim Jisas na kotim em, na ol i nilim em long diwai kros.
Las tru i gat tok long Jisas i kirap bek na ol disaipel i lukim em.
Wanpela samting yumi save lukim planti taim long buk bilong Jon, em dispela pasin bilong kisim ol samting bilong laip bilong ol manmeri bilong olgeta de na mekim ol i kamap olsem tok piksa bilong ol samting bilong Kristen laip.
Olsem na yumi lukim tok bilong win na wara na bret na lait na diwai wain na bilong wasman bilong ol sipsip.
Bipo bipo tru, taim olgeta samting i no kamap yet, Tok i stap.
Tok i stap wantaim God na Tok em yet i God.
Bipo bipo tru Tok i stap wantaim God.
Long dispela Tok tasol God i mekim kamap olgeta samting.
Na i no gat wanpela samting i kamap long narapela rot.
Olgeta samting i kamap, em Tok yet i mekim kamap.
Laip i stap long em, na dispela laip em i lait bilong ol manmeri.
Dispela lait i save lait i stap long tudak, na tudak i no bin daunim em.
Wanpela man i kamap, nem bilong en Jon.
God i bin salim em i kam.
Em i kam bilong autim tok.
Em i autim tok bilong dispela lait, bai olgeta manmeri i ken harim tok bilong em, na ol i ken bilip.
Em yet em i no dispela lait.
Em i kam bilong autim tok tasol bilong dispela lait.
Dispela lait em i lait tru na i save givim lait long olgeta manmeri, em i laik i kam long graun.
Orait Tok em i stap long graun.
Long dispela Tok tasol God i bin wokim graun, tasol ol manmeri bilong graun ol i no luksave long em.
Em i go long as ples bilong em yet, tasol ol lain bilong en ol i no kisim em.
Tasol sampela manmeri i kisim em, em ol lain i bilip long nem bilong em.
Na em i givim namba long ol bai ol i ken kamap pikinini bilong God.
Ol i no kamap pikinini bilong God long blut bilong papamama, o long laik bilong bodi, o long laik bilong man.
God yet i mekim ol i kamap pikinini bilong em.
Tok em i bin kamap man, na em i kam i stap namel long mipela.
Mipela i lukim pinis bikpela namba na strong bilong em.
Em i namba bilong dispela wanpela Pikinini tasol, Papa i salim em i kam.
Marimari na pasin i tru i pulap long em.
Jon i tokim ol manmeri long em na i singaut olsem, “Em dispela man, bipo mi tokim yupela pinis long em.
Mi bin tok olsem, ‘Man i kam bihain long mi, em i namba wan bilong mi.
Long wanem, em i stap bipo, taim mi no kamap yet.’
Marimari i pulap moa yet long dispela man, na long marimari bilong em, em i save mekim gut tru long yumi olgeta.
God i givim lo long yumi long han bilong Moses.
Tasol long Jisas Krais yumi kisim marimari wantaim pasin i tru.
Dispela wanpela Pikinini Bilong God, em yet i God na em i stap klostu tru long Papa, em wanpela tasol i bin soim God long yumi.
1-12 na Mak 1.
7-8 na Luk 3.
Ol Juda i salim ol pris na Livai na ol i lusim Jerusalem na i kam askim Jon olsem, “Yu husat tru?”
Orait Jon i autim tok olsem.
Em i tokaut klia na i no haitim tok.
Em i tokaut olsem, “Mi no dispela man God i makim bilong kisim bek ol manmeri bilong en.”
Na ol i askim em, “Olsem wanem?
Ating yu Elaija, a?”
Na em i tok, “Nogat.”
Ol i tok, “Ating yu dispela profet mipela i wetim?”
Na em i bekim tok, “Nogat.”
Olsem na ol i askim em gen, “Yu husat tru?
Mipela i mas bekim wanpela tok long ol man i bin salim mipela i kam.
Yu tok wanem long yu yet?”
Orait na Jon i tok olsem, “Mi dispela ‘maus bilong wanpela man i stap long ples i no gat man na i singaut olsem, “Stretim rot bilong Bikpela.”
Em i olsem bipo profet Aisaia i bin tok.”
Ol Farisi i bin salim ol dispela man i kam.
Na ol i askim Jon olsem, “Sapos yu no dispela man God i makim bilong kisim bek ol manmeri bilong en, na yu no Elaija, na yu no dispela profet, orait watpo yu save givim baptais long ol manmeri?”
Jon i bekim tok bilong ol olsem, “Mi save baptaisim ol long wara.
Tasol i gat wanpela man i stap namel long yupela, na yupela i no save long em.
Em i dispela man i kam bihain long mi.
Mi yet mi no gutpela man inap long mi lusim string i pasim su bilong en.”
Jon i bin mekim dispela tok long ples Betani, long hapsait bilong wara Jordan.
Long dispela ples Jon i save givim baptais long ol manmeri.
Long de bihain, Jon i lukim Jisas i wokabaut i kam long em.
Na Jon i tok, “Lukim.
Em i Pikinini Sipsip Bilong God.
Em i kam bilong rausim sin bilong olgeta manmeri bilong graun.
Em dispela man tasol bipo mi bin tok long en olsem, ‘Man i kam bihain long mi, em i namba wan bilong mi.
Long wanem, em i stap bipo, taim mi no kamap yet.’
Mi yet mi no bin save long em i husat tru.
Tasol mi kam baptaisim ol man long wara bai ol manmeri bilong Israel i ken save long dispela man.”
Na Jon i tokaut moa olsem, “Mi lukim pinis Holi Spirit i lusim heven na i kam daun olsem wanpela bilong ol dispela pisin ol i kolim balus, na em i go i stap antap long em.
Mi yet mi no bin save long em.
Tasol God i bin salim mi na mi kam bilong baptaisim ol manmeri long wara, bipo em i bin tokim mi olsem, ‘Taim yu lukim Holi Spirit i kam daun na i stap long wanpela man, orait em dispela man tasol i kam bilong baptaisim ol manmeri long Holi Spirit.’
Na mi yet mi lukim na mi autim tok pinis olsem, dispela em i Pikinini Bilong God.”
Long de bihain, Jon i sanap i stap gen na tupela disaipel bilong en i sanap wantaim em.
Na em i lukim Jisas i wokabaut i go.
Na Jon i tok, “Lukim.
Em i Pikinini Sipsip Bilong God.”
Dispela tupela disaipel i harim em i mekim dispela tok, na tupela i go bihainim Jisas.
Jisas i tanim na i lukim tupela i bihainim em i kam, na em i askim tupela olsem, “Yutupela i painim wanem samting?”
Na tupela i askim em, “Rabai, yu stap long wanem haus.”
Dispela nem “Rabai” em i olsem, “Tisa.”
Orait Jisas i tokim tupela olsem, “Yutupela kam lukim.”
Orait tupela i go na i lukim haus em i stap long en.
Na long dispela de tupela i stap wantaim em.
Long wanem, em i olsem 4 klok long apinun.
Andru, em brata bilong Saimon Pita, em i wanpela bilong dispela tupela man i harim tok bilong Jon na i go bihainim Jisas.
Em i lusim Jisas pinis, orait em i go stret na painim brata bilong en Saimon, na em i tokim Saimon olsem, “Mipela i lukim pinis Mesaia.”
Dispela nem “Mesaia” em i olsem, “Man God i makim bilong kisim bek ol manmeri bilong en.”
Na Andru i bringim Saimon i go long Jisas.
Jisas i lukim em na i tok, “Yu Saimon, pikinini bilong Jon.
Bihain bai ol i kolim yu long nem Sifas.”
Dispela nem “Sifas” em i wankain olsem “Pita.”
Mining bilong en i olsem, “Ston.”
Long de bihain, Jisas i laik i go long Galili.
Na em i go painim Filip, na i tokim em olsem, “Yu kam bihainim mi.”
Filip em i man bilong taun Betsaida, em as ples bilong Andru tupela Pita.
Orait Filip i go painim Nataniel na i tokim em olsem, “Mipela i lukim pinis dispela man bipo Moses i bin raitim tok bilong em long buk bilong lo, na ol profet tu i bin raitim tok bilong em.
Em Jisas bilong taun Nasaret, em pikinini bilong Josep.”
Na Nataniel i askim em olsem, “Ating wanpela gutpela samting em inap kamap long Nasaret, a?”
Na Filip i tokim em, “Yu kam lukim.”
Jisas i lukim Nataniel i kam long em, na em i tok olsem, “Lukim.
Dispela man i kam, em i man tru bilong Israel.
Na Nataniel i askim Jisas olsem, “Olsem wanem na yu save long mi?”
Na Jisas i bekim tok bilong em olsem, “Taim Filip i no singautim yu yet, mi lukim yu i stap long as bilong diwai fik.”
Nataniel i harim dispela tok na em i tok olsem, “Tisa, yu Pikinini Bilong God.
Yu King bilong Israel.”
Na Jisas i bekim tok olsem, “Mi tokim yu olsem mi lukim yu i stap long as bilong diwai fik, na long dispela as tasol yu bilip long mi.
Bihain bai yu lukim ol bikpela samting i winim tru dispela.”
Na Jisas i tokim em moa olsem, “Tru tumas mi tokim yupela, bihain bai yupela i lukim heven i op, na bai yupela i lukim ol ensel bilong God i go antap na i kam daun long Pikinini Bilong Man.”
Tupela de bihain long Jisas i singautim Filip wantaim Nataniel, wanpela man i marit long taun Kana long distrik Galili.
Na mama bilong Jisas i go lukim dispela marit.
Ol i bin singautim tu Jisas wantaim ol disaipel bilong en, na ol tu i kam i stap long dispela marit.
Taim wain i pinis, na mama bilong Jisas i tokim em olsem, “Ol i no gat wain.”
Na Jisas i tokim em olsem, “Mama, dispela em i samting bilong yu.
Em i no samting bilong mi.
Taim bilong mi em i no yet.”
Orait mama bilong en i tokim ol wokman olsem, “Sapos em i tokim yupela long mekim wanpela samting, orait yupela i mas mekim.”
Long dispela haus i gat 6-pela bikpela sospen ston i stap, bilong ol Juda i ken waswas long pasin bilong ol.
Wanpela wanpela inap holim samting olsem 100 lita wara.
Orait Jisas i tokim ol wokman olsem, “Pulimapim wara long ol sospen.”
Na ol i pulapim ol tru.
Na em i tokim ol, “Kisim sampela nau na karim i go long man i bosim kaikai.”
Orait ol wokman i kisim sampela na karim i go.
Dispela wara i kamap pinis olsem wain na man i bosim kaikai i traim, tasol em i no save, ol i kisim dispela wain we.
Ol wokman i bin pulimapim wara, ol tasol i save.
Orait man i bosim kaikai em i singautim dispela man i marit, na em i tokim em olsem, “Olgeta man i save tilim gutpela wain pastaim.
Na taim ol man i dring planti pinis, orait ol i save tilim wain i nogut liklik.
Tasol yu, yu bin pasim gutpela wain, na nau tasol yu kisim i kam.”
Dispela em i namba wan mirakel Jisas i wokim.
Em i wokim long taun Kana long distrik Galili.
Dispela mirakel em i olsem mak bilong soim bikpela namba na strong bilong en.
Na ol disaipel bilong en ol i lukim na ol i bilip long em.
Orait Jisas i lusim Kana na em i go daun long taun Kaperneam wantaim mama bilong en na ol brata bilong en na ol disaipel bilong en.
Na ol i stap sampela de long dispela taun.
12-13 na Mak 11.
15-17 na Luk 19.
Wanpela bikpela de bilong lotu bilong ol Juda klostu i laik kamap, em Bikpela De Bilong Tingim De God I Larim Ol Israel I Stap Gut.
Olsem na Jisas i go long Jerusalem.
Insait long banis bilong tempel em i lukim ol man i wok bisnis long salim ol bulmakau na sipsip na pisin.
Na em i lukim ol man bilong senisim mani ol i sindaun i stap.
Orait Jisas i kisim baklain na i wokim wanpela wip.
Na em i rausim dispela olgeta man wantaim ol sipsip na ol bulmakau bilong ol, na ol i lusim hap bilong tempel na i go.
Na em i kapsaitim mani bilong ol man i senisim mani, na em i kapsaitim tu ol tebol bilong ol.
Na em i tok olsem long ol man i wok bisnis long salim ol pisin, “Kisim ol pisin bilong yupela i go.
Yupela i no ken mekim haus bilong Papa bilong mi i kamap olsem haus bilong maket.”
Ol disaipel bilong en i lukim dispela pasin em i mekim na ol i tingim wanpela tok i stap long buk bilong God.
Dispela tok i olsem, “Mi laikim tru haus bilong yu, olsem na mi wok strong long mekim dispela haus i stap gut.”
Tasol ol Juda i lukim dispela pasin Jisas i mekim na ol i askim em olsem, “Bai yu wokim wanem mirakel, olsem mak bilong soim mipela olsem yu gat namba bilong mekim dispela pasin nau yu bin mekim?”
Orait Jisas i bekim tok bilong ol olsem, “Yupela brukim dispela tempel, na long tripela de bai mi kirapim gen.”
Na ol Juda i tok, “Olaman.
Inap long 46 yia ol i bin mekim wok bilong sanapim dispela tempel, na long tripela de tasol bai yu kirapim gen, a?”
Tasol dispela tempel Jisas i tok long en, em bodi bilong em yet.
Olsem na taim God i kirapim em long matmat, ol disaipel bilong en i tingim gen dispela tok bipo em i bin mekim.
Na ol i bilipim tok i stap long buk bilong God wantaim dispela tok Jisas i bin mekim.
Jisas i stap long Jerusalem long Bikpela De Bilong Tingim De God I Larim Ol Israel I Stap Gut, na planti manmeri i lukim ol mirakel o mak em i wokim.
Olsem na ol i bilip long nem bilong em.
Tasol Jisas i no bilip long ol, long wanem, em i save pinis long pasin bilong olgeta man.
Em i no sot long save na wanpela man i mas toksave long em long pasin bilong ol man.
Em yet i save pinis long tingting bilong ol man.
Wanpela man i stap, nem bilong en Nikodemus.
Em i wanpela Farisi, na em i wanpela hetman bilong ol Juda.
Dispela man i kam long Jisas long nait na i tokim em olsem, “Tisa, mipela i save, God i bin salim yu i kam olsem tisa.
Sapos God i no i stap wantaim wanpela man, orait dispela man i no inap wokim ol dispela mirakel yu save wokim.”
Jisas i bekim tok bilong en olsem, “Tru tumas mi tokim yu, sapos man i no kamap nupela gen, em i no inap lukim kingdom bilong God.”
Na Nikodemus i askim em, “Olsem wanem na man i lapun pinis em inap long kamap nupela gen?
Ating em inap i go insait gen long bel bilong mama bilong en na mama i karim em gen?”
Jisas i bekim tok olsem, “Tru tumas mi tokim yu, sapos man i no kamap nupela long wara na long Holi Spirit, em i no inap i go insait long kingdom bilong God.
Samting bodi i kamapim, em i bodi.
Na samting Holi Spirit i kamapim, em i spirit.
Yu no ken kirap nogut long dispela tok mi tokim yu, ‘Yupela i mas kamap nupela gen.’
Win em i save bihainim laik bilong em yet na i go long narapela narapela hap.
Yu save harim nois bilong en, tasol yu no save em i kam we na em i go we.
Na olgeta man i kamap nupela long Holi Spirit, ol i olsem tasol.”
Nikodemus i askim em olsem, “Dispela samting yu tok long en, em inap i kamap olsem wanem?”
Na Jisas i bekim tok bilong en olsem, “Olsem wanem?
Yu tisa bilong Israel na yu no klia long dispela samting?
Tru tumas mi tokim yu, mipela i toktok long samting mipela i save long en.
Na mipela i autim tok long samting mipela i lukim pinis.
Tasol yupela i save givim baksait long dispela tok mipela i autim.
Mi bin tokim yupela long ol samting bilong graun, na yupela i no bilipim.
Olsem na sapos mi tokim yupela long ol samting bilong heven, bai yupela i bilipim olsem wanem?
Pikinini Bilong Man em wanpela tasol i bin lusim heven na i kam daun.
Bipo Moses i bin litimapim snek long ples nating, na long wankain pasin ol bai i litimapim Pikinini Bilong Man.
Olsem bai olgeta man i bilip long em, ol i ken kisim laip i stap gut oltaim oltaim.
“God i gat wanpela Pikinini tasol i stap.
Tasol God i laikim tumas olgeta manmeri bilong graun, olsem na em i givim dispela wanpela Pikinini long ol.
Em i mekim olsem bilong olgeta manmeri i bilip long em ol i no ken lus.
Bai ol i kisim laip i stap gut oltaim oltaim.
God i no salim Pikinini bilong en i kam long graun bilong skelim pasin bilong ol manmeri bilong graun olsem jas.
Em i salim em i kam bilong kisim bek ol.
Man i bilip long em, em i no gat kot.
Man i no bilip, em i lus pinis long kot, long wanem, em i no bin bilip long nem bilong dispela wanpela Pikinini Bilong God.
Na as bilong kot bilong ol em i olsem.
Lait i kamap pinis long graun, tasol ol man i laikim tumas tudak.
Ol i no laikim lait, long wanem, ol i man bilong mekim pasin nogut.
Olgeta man i save mekim pasin nogut, ol i birua bilong lait.
Ol i no laik bai pasin bilong ol i kamap ples klia.
Olsem na ol i no save kam long lait.
Tasol man i mekim pasin i tru, em i save kam long lait, bai ol man i ken lukim gut olsem, em i bin mekim wok bilong en long strong bilong God.”
Orait bihain Jisas wantaim ol disaipel bilong en i go long hap bilong Judia.
Em i stap wantaim ol long dispela hap na i givim baptais long ol manmeri.
Jon tu i givim baptais long ol manmeri long ples Ainon klostu long ples Salim.
Planti wara i stap long dispela ples, na ol manmeri i kam long em bilong kisim baptais.
Long dispela taim Herot i no bin putim Jon long kalabus yet.
Wanpela tok pait i kirap namel long ol disaipel bilong Jon na wanpela Juda.
Ol i toktok long wanem pasin bilong waswas ol i mas bihainim long kamap klin long ai bilong God.
Na ol disaipel i go long Jon, na ol i tokim em olsem, “Tisa, dispela man bipo em i stap wantaim yu long hapsait bilong wara Jordan na yu bin autim tok bilong em, dispela man nau em i givim baptais long ol manmeri, na olgeta ol i go long em.”
Orait Jon i bekim tok olsem, “Sapos God long heven i no givim samting long wanpela man, orait dispela man i no inap kisim.
Yupela yet i harim pinis dispela tok mi mekim bipo, ‘Mi no dispela man God i makim bilong kisim bek ol manmeri bilong en, tasol God i salim mi na mi kam paslain long em.’
Sapos wanpela man i maritim meri, orait dispela meri em i bilong dispela man i maritim em.
Na poroman bilong dispela man em i save sanap na putim yau na amamas tru long harim tok bilong dispela man i marit.
Olsem tasol nau amamas i pulap long bel bilong mi.
Nem bilong em i mas kamap bikpela, na nem bilong mi i mas i go daun.”
Man i bin i stap antap na i kam, em i antap long olgeta samting.
Man bilong dispela graun, em i save mekim ol pasin bilong dispela graun, na em i save mekim toktok long ol samting bilong dispela graun.
Tasol man i kam long heven, em i antap long olgeta samting.
Em i save autim tok long ol samting em i lukim pinis na i harim pinis.
Tasol i no gat wanpela man i kisim na i holimpas dispela tok em i autim.
Man i kisim na i holimpas tok bilong em, em i soim olsem em i bilip tru long dispela tok, “God em i save tok tru.”
Dispela man God i salim i kam, em i save autim tok bilong God, long wanem, God i no givim Holi Spirit hap hap tasol long em.
Papa em i laikim tru Pikinini, na i putim olgeta samting long han bilong em.
Man i bilip long Pikinini, em i gat laip i stap gut oltaim oltaim.
Tasol man i no bihainim tok bilong Pikinini, em bai i no inap kisim laip.
Belhat bilong God i stap long em.
Ol Farisi i harim tok olsem, Jisas i baptaisim planti man na ol dispela man i kamap disaipel bilong en, na namba bilong ol i winim namba bilong ol disaipel bilong Jon.
Tasol Jisas yet i no save givim baptais long ol man.
Ol disaipel bilong Jisas tasol i save baptaisim ol.
Jisas i save olsem, ol Farisi i harim tok pinis long planti man i kamap disaipel bilong en, olsem na em i lusim distrik Judia na em i go bek long distrik Galili.
Na dispela rot em i bihainim, em i go namel long distrik Samaria.
Olsem na em i go kamap long wanpela taun bilong Samaria, ol i kolim Sikar.
Sikar i stap klostu long dispela graun Jekop i bin givim long pikinini bilong en, Josep.
Wanpela hul wara, bipo Jekop i bin wokim, em i stap long dispela ples.
Jisas i wokabaut i kam na em i tait.
Olsem na em i sindaun klostu long dispela hul wara.
Em i olsem 12 klok belo.
Wanpela meri bilong Samaria em i kam bilong pulimapim wara, na Jisas i tokim em olsem, “Wara i kam.
Mi laik dring.”
Ol disaipel bilong en ol i go pinis long taun bilong baim kaikai.
Dispela meri bilong Samaria em i tokim em, “Yu Juda, na mi meri bilong Samaria.
Olsem wanem na yu tok, ‘Wara i kam, mi laik dring’?”
Meri i mekim dispela tok, long wanem, ol Juda i no save poromanim ol Samaria.
Na meri i tokim em, “Bikman, yu no gat baket, na dispela hul wara em i daun moa.
Olsem na dispela wara i gat laip, bai yu kisim we?
Tumbuna bilong yumi Jekop em i givim dispela hul wara long mipela.
Na em yet wantaim ol pikinini bilong en na ol bulmakau sipsip samting bilong en, olgeta i bin dring long dispela hul wara.
Ating yu winim Jekop, a?”
Jisas i bekim tok bilong em olsem, “Olgeta man i dring long dispela wara hia, nek bilong ol bai i drai gen.
Tasol sapos wanpela man i dring long dispela wara mi laik givim em, i no gat wanpela taim nek bilong en bai i drai gen.
Dispela wara mi laik givim em, em bai i kamap olsem hul wara insait long em.
Na dispela wara bai i kamap kamap oltaim na givim em laip i stap gut oltaim oltaim.”
Na meri i tokim Jisas olsem, “Bikman, givim dispela wara long mi.
Na bihain nek bilong mi i no ken drai moa, na mi no ken i kam hia bilong pulimapim wara.”
Orait Jisas i tokim em olsem, “Yu go singautim man bilong yu pastaim na yu kam bek long hia.”
Meri i bekim tok olsem, “Mi no gat man.”
Na Jisas i tokim em, “Yu tok yu no gat man, em yu tok tru tumas, long wanem, bipo yu gat 5-pela man.
Na dispela namba 6 man yu save stap wantaim em, em i no man tru bilong yu.
Dispela tok bilong yu em i tru olgeta.”
Na meri i tokim em, “Bikman, nau mi save, yu wanpela profet.
Tasol yupela Juda i save tok, ples ol man i mas i go long en na mekim lotu, em i stap long Jerusalem tasol.”
Orait Jisas i tokim em olsem, “Meri, yu mas bilipim tok bilong mi.
Wanpela taim i laik kamap na bai yupela i no lotu long Papa long dispela maunten, na bai yupela i no lotu long em long Jerusalem tu.
Yupela Samaria i save lotu long samting yupela i no save long en.
Tasol mipela Juda i save lotu long samting mipela i save long en, long wanem, God i bin makim mipela Juda long i go pas long dispela wok bilong kisim bek ol manmeri.
Na Papa i laikim tumas bai ol kain man olsem i mas lotu long em.
God em i Spirit.
Meri i tokim Jisas olsem, “Mi save, Mesaia bai i kam, em dispela man God i makim bilong kisim bek ol manmeri bilong en.
Taim em i kam, em bai i tokim yumi long olgeta samting.”
Na Jisas i tokim em olsem, “Em mi tasol, nau mi toktok wantaim yu.”
Jisas i tok olsem, na long dispela taim ol disaipel bilong en i kam bek.
Ol i lukim em i toktok wantaim wanpela meri, na ol i tingting planti.
Tasol i no gat wanpela man i askim Jisas olsem, “Yu laik kisim wanem samting?”
“Bilong wanem yu toktok wantaim dispela meri?”
Orait dispela meri i lusim baket bilong en, na em i go bek long taun.
Na em i tokim ol manmeri olsem, “Yupela kam lukim wanpela man.
Em i tokim mi long olgeta samting mi bin mekim bipo.
Ating em dispela man tasol God i bin promis long salim em i kam?”
Orait ol i lusim taun na ol i kam long Jisas.
Long dispela taim, ol disaipel i tokim Jisas olsem, “Tisa, yu mas kaikai.”
Tasol em i tokim ol olsem, “Mi gat kaikai yupela i no save long en.”
Olsem na ol disaipel i toktok long ol yet olsem, “Ating wanpela man i bringim kaikai i kam givim em?”
Na Jisas i tokim ol olsem, “God i bin salim mi na mi kam, na kaikai bilong mi, em long bihainim laik bilong em na long pinisim wok em i bin givim mi.
“Yupela i save tok olsem, ‘I gat 4-pela mun i stap yet na taim bilong kisim kaikai bai i kamap.’
Tasol mi tokim yupela, yupela i mas lukluk nabaut na lukim gut ol gaden.
Ol kaikai i redi pinis.
Man i wok long kisim kaikai, em i kisim pe bilong en na em i bungim kaikai bilong laip i stap gut oltaim oltaim.
Olsem na man bilong planim kaikai na man bilong kisim kaikai, tupela i ken amamas wantaim.
Olsem na dispela tok em i tru, ‘Wanpela man i planim gaden na narapela man i kisim kaikai bilong en.’
Mi bin salim yupela i go bilong kisim kaikai long gaden bipo yupela i no bin wok long en.
Ol arapela man i bin wokim gaden, na yupela i go insait bilong kisim kaikai i kamap long hatwok bilong ol.”
Planti Samaria bilong dispela taun ol i harim tok bilong dispela meri, na ol i bilip long Jisas.
Long wanem, meri i tok, “Em i tokim mi pinis long olgeta samting mi bin mekim bipo.”
Na ol Samaria i kam long em, na ol i askim em long stap wantaim ol.
Olsem na em i stap tupela de long dispela ples.
Na planti manmeri moa ol i harim tok bilong Jisas yet na ol i bilip.
Na ol i tokim dispela meri olsem, “Mipela i no harim tok bilong yu tasol na mipela i bilip long dispela man.
Mipela yet i harim tok bilong en, na mipela i save, dispela man tasol em i man bilong kisim bek olgeta manmeri bilong graun.”
Jisas i stap tupela de pinis wantaim ol lain bilong Samaria, orait em i lusim dispela ples na i go long distrik Galili.
Jisas yet i autim tok olsem, “Profet i no gat nem long as ples bilong em yet.”
Em i go kamap long Galili, na ol Galili i amamas long em i kam, long wanem, ol tu i bin i go long dispela bikpela lotu long Jerusalem na ol i lukim olgeta samting em i bin mekim long dispela taim.
Jisas i kamap gen long taun Kana bilong Galili.
Long dispela taun em i bin tanim wara i kamap wain.
Orait long dispela taim wanpela ofisa bilong king i stap long taun Kaperneam, na pikinini man bilong en i gat sik.
Dispela man i harim tok olsem, Jisas i lusim Judia na i kamap pinis long Galili.
Olsem na em i go long Jisas na i askim em long kam daun long Kaperneam na mekim orait dispela pikinini bilong en.
Pikinini em i klostu i laik i dai.
Na Jisas i tokim em olsem, “Sapos yupela i no lukim ol kain kain mirakel, yupela i no laik bilip.”
Ofisa bilong king i tokim em olsem, “Bikpela, yu kam daun kwik.
Nogut pikinini bilong mi i dai.”
Na Jisas i tokim em, “Yu go.
Pikinini bilong yu bai i stap laip.”
Orait dispela ofisa i bilipim tok bilong Jisas, na em i go.
Dispela ofisa i no kamap yet long Kaperneam, na ol wokboi bilong en i kam bungim em long rot, na ol i tokim em olsem, “Pikinini bilong yu em i stap laip.”
Na em i askim ol long wanem aua pikinini i orait liklik.
Na ol i tok, “Asde long 1 klok long apinun sik i lusim em.”
Na papa i save, asde long dispela aua tasol Jisas i bin tokim em, “Pikinini bilong yu bai i stap laip.”
Na em i bilip, na olgeta lain bilong en tu i bilip.
Dispela em i namba 2 mirakel o mak Jisas i wokim bihain long em i lusim Judia na i kam i stap long Galili.
Bihain wanpela bikpela de bilong lotu bilong ol Juda i kamap, na Jisas i go long Jerusalem.
Long Jerusalem, klostu long bikpela dua bilong banis ol i kolim Dua Bilong Ol Sipsip, i gat wanpela bikpela hul wara i stap, long tok Hibru ol i kolim Betesda.
Arere long dispela hul wara i gat 5-pela veranda i stap.
Na long ol dispela veranda, planti sikman i stap, wantaim ol man i aipas na lek nogut, na ol man bun bilong ol i dai.
Wanpela man i stap long veranda, em i gat sik i stap inap long 38 yia.
Jisas i lukim dispela man i slip i stap, na em i save, em i stap sik longtaim pinis.
Na Jisas i askim em, “Ating yu laik bai skin bilong yu i kamap gutpela?”
Sikman i bekim tok bilong em olsem, “Bikman, taim wara i mekim nais, mi no gat man i ken kisim mi i go na putim mi insait long hul wara.
Mi yet mi laik i go, tasol ol arapela man i save go daun pastaim na i winim mi.”
Na Jisas i tokim em olsem, “Yu sanap na kisim bet bilong yu na wokabaut.”
Orait kwiktaim tumas bodi bilong dispela man em i kamap gutpela.
Na em i kisim bet bilong en na i wokabaut i go.
Dispela de em i de Sabat, olsem na taim ol Juda i lukim dispela man ol i tokim em olsem, “Nau em i de Sabat.
Tasol em i bekim tok bilong ol olsem, “Dispela man i mekim mi i orait, em i tokim mi olsem, ‘Kisim bet bilong yu na wokabaut.’
Na ol i askim em, “Wanem man i tokim yu, ‘Kisim bet bilong yu na wokabaut’?”
Tasol dispela man i kamap orait gen em i no save husat tru i bin tokim em, long wanem, planti manmeri i stap long dispela ples, na Jisas i go pinis.
Bihain Jisas i go insait long banis bilong tempel na em i lukim dispela man i stap.
Na Jisas i tokim em olsem, “Harim.
Nau yu orait pinis.
Yu no ken mekim sin moa, nogut wanpela bikpela hevi moa yet i kamap long yu.”
Orait dispela man i go na i tokim ol Juda olsem, “Dispela man i mekim mi i orait, em Jisas tasol.”
Orait ol Juda i stat long mekim nogut long Jisas, long wanem, em i save mekim dispela kain samting long ol de Sabat.
Tasol Jisas i bekim tok olsem long ol, “Papa bilong mi em i save wok oltaim i kam inap long nau.
Na mi tu mi save wok.”
Ol Juda i harim dispela tok na ol i laikim moa yet long kilim Jisas i dai, long wanem, em i no kalapim lo bilong de Sabat tasol.
Em i tok, God em i Papa bilong em stret.
Long dispela tok em i mekim em yet i kamap wankain olsem God.
Orait Jisas i bekim tok bilong ol Juda olsem, “Tru tumas mi tokim yupela, Pikinini em i no inap mekim wanpela samting long tingting bilong em yet.
Em i mekim tasol ol samting em i lukim Papa i mekim.
Olgeta samting Papa i save mekim, em Pikinini tu i save mekim.
Papa i laikim tumas Pikinini na em i save soim em olgeta samting em yet i save mekim.
Na bilong mekim yupela i kirap nogut tru, Papa bai i soim Pikinini ol arapela bikpela wok tu, i winim ol dispela wok em i mekim pinis.
Papa i save kirapim bek ol man i dai pinis na i givim laip long ol.
Na olsem tasol Pikinini tu i save givim laip long ol man long laik bilong em yet.
Papa i no save skelim wanpela man long kot.
Olgeta wok bilong harim kot, em i givim pinis long Pikinini.
Olsem na bai olgeta man i ken litimapim nem bilong Pikinini, olsem ol i save litimapim nem bilong Papa.
Man i no save litimapim nem bilong Pikinini, em i no litimapim nem bilong Papa i bin salim Pikinini i kam.
“Tru tumas mi tokim yupela, man i harim tok bilong mi, na i bilip long Papa, em i bin salim mi na mi kam, em i gat laip i stap gut oltaim oltaim.
Em bai i no gat kot.
Em i lusim dai pinis, na nau em i stap laip.
“Tru tumas mi tokim yupela, taim i laik kamap, na nau i kamap pinis, na ol manmeri i dai pinis bai i harim maus bilong Pikinini Bilong God.
Na ol manmeri i harim, ol bai i kisim laip.
Papa i gat laip long em yet.
Na em i bin givim strong long Pikinini, na em tu i gat laip long em yet.
Em i Pikinini Bilong Man, olsem na Papa i givim namba long em bilong kotim ol manmeri na skelim pasin bilong ol.
Yupela i no ken tingting planti long dispela tok bilong mi.
Taim i laik kamap na olgeta manmeri i stap long matmat ol bai i harim maus bilong Pikinini, na ol bai i lusim matmat na i kam ausait.
Ol manmeri i bin mekim gutpela pasin, ol bai i kirap bek na i stap laip.
Na ol manmeri i bin mekim pasin nogut, ol bai i kirap bek na i kamap long kot na kot bai i tok olsem, ol i mas bagarap.”
Jisas i tok moa olsem, “Mi no inap mekim wanpela samting long tingting bilong mi yet.
Mi save bihainim tok mi kisim long Papa na mi skelim pasin bilong ol manmeri.
Na kot bilong mi em i stret, long wanem, mi no save bihainim laik bilong mi yet.
Mi bihainim laik bilong Papa, em i bin salim mi na mi kam.
“Sapos mi wanpela tasol mi tokaut long ol wok na pasin bilong mi, orait ol man i no mas bilipim dispela tok mi autim.
Tasol narapela em i stap, na em tu i save tokaut long ol wok na pasin bilong mi.
Na mi save, dispela tok em i autim, em i tru.
“Mi yet mi no ting tok bilong wanpela man inap long strongim tok bilong mi.
Tasol mi save bipo yupela i bin salim ol man i go long Jon bilong kisim tok bilong en.
Na mi laik bai God i ken kisim bek yupela, olsem na mi laik bai yupela i tingim tok Jon i bin mekim long wok na pasin bilong mi, long wanem, Jon i bin tokaut long tok i tru.
Jon em i bin i stap olsem lam i lait na i givim lait long ol man.
Na long sotpela taim bel bilong yupela i bin amamas long lait bilong em.
“Tasol samting i winim Jon, em i tokaut long mi nau.
Em dispela olgeta wok Papa i bin givim long mi bilong mekim na pinisim.
Ol dispela wok mi save mekim i tokaut gut long ol manmeri olsem, Papa i bin salim mi na mi kam.
Na Papa i bin salim mi na mi kam, em yet i tokaut long mi.
Tasol yupela i no bin harim maus bilong em liklik.
Na yupela i no bin lukim pes bilong em.
Na tok bilong em tu i no i stap long yupela, long wanem, yupela i no bilipim tok bilong dispela man Papa i bin salim i kam.
“Yupela i ting tok i stap long buk bilong God i save givim yupela laip i stap gut oltaim oltaim.
Olsem na yupela i save wok long ritim na skelim olgeta tok i stap long buk bilong God.
Tasol buk bilong God tu i save tokaut long mi, na yupela i no laik i kam long mi bilong kisim laip.
“Mi no ting long kisim biknem long ol man na mi mekim ol dispela tok.
Tasol mi save long yupela.
Long bel bilong yupela, yupela i no gat laik long God.
Mi bin i kam long nem bilong Papa bilong mi, na yupela i no kisim tok bilong mi.
Tasol sapos wanpela man i kam long nem bilong em yet, orait wantu bai yupela i kisim tok bilong em.
Yupela i save kisim biknem long ol lain bilong yupela yet.
Tasol dispela biknem God wanpela tasol i save givim, em yupela i no laik kisim.
Sapos yupela i mekim ol dispela kain pasin, orait bai yupela i bilip olsem wanem?
“Yupela i no ken ting bai mi kotim yupela long ai bilong Papa.
Man i kotim yupela em Moses yet, em dispela man yupela i ting em bai i helpim yupela.
Sapos yupela i bilipim tok bilong Moses, orait bai yupela i bilipim tok bilong mi tu, long wanem, ol tok em i bin raitim i tokaut long mi.
Tasol sapos yupela i no bilipim tok em i bin raitim, orait olsem wanem bai yupela i bilipim tok bilong mi?”
13-21 na Mak 6.
30-44 na Luk 9.
Bihain Jisas i go long hapsait bilong raunwara Galili, narapela nem bilong en raunwara Taiberias.
Na bikpela lain manmeri ol i lukim ol planti mirakel em i bin wokim bilong mekim orait ol sikman, olsem na ol i bihainim em.
Na Jisas i go antap long maunten na i sindaun wantaim ol disaipel bilong en.
Long dispela taim bikpela de bilong ol Juda klostu i laik kamap, em Bikpela De Bilong Tingim De God I Larim Ol Israel I Stap Gut.
Jisas i lukluk nabaut na i lukim bikpela lain manmeri i kam long em.
Na em i askim Filip olsem, “Bai yumi baim bret we bilong ol dispela manmeri i ken kaikai?”
Em i mekim dispela tok bilong traim Filip tasol.
Em yet i save pinis long samting em i laik mekim.
Filip i bekim tok olsem, “Sapos yumi baim bret inap long 200 kina, em bai i no inap long olgeta wan wan man na meri i ken kisim hap liklik kaikai tru.”
Orait wanpela disaipel bilong Jisas, em Andru, brata bilong Saimon Pita, em i tokim Jisas olsem, “Wanpela mangi i stap hia, em i gat 5-pela bret ol i wokim long bali na tupela pis.
Tasol bikpela lain manmeri tru i stap.
Dispela bret na pis bai i helpim yumi olsem wanem?”
Jisas i tok, “Tokim ol manmeri long sindaun.”
Planti gras i stap long dispela hap.
Ol i sindaun pinis, na Jisas i kisim dispela bret na i tenkyu long God na i tilim i go long ol manmeri.
Em i mekim olsem long tupela pis tu.
Em i givim long ol, na ol i kisim inap long laik bilong ol.
Ol i kaikai inap pinis, na Jisas i tokim ol disaipel bilong en olsem, “Yupela bungim olgeta hap kaikai i stap yet.
Nogut sampela i lus nating.”
Olsem na ol i bungim ol liklik hap bilong dispela 5-pela bret, na ol i pulapim 12-pela basket.
Ol man ol i kaikai inap pinis na dispela i stap yet.
Ol manmeri i lukim dispela mirakel o mak em i bin wokim, na ol i tok, “Tru tumas, em i dispela profet God i bin tok long salim i kam long graun.”
Jisas i harim dispela tok na em i save, ol i laik i kam holimpas em na mekim em i kamap king bilong ol.
Olsem na em i lusim dispela ples na em wanpela tasol i go bek gen long maunten.
22-33 na Mak 6.
Long apinun ol disaipel bilong Jisas i go daun long raunwara.
Ol i kalap long wanpela bot na ol i brukim raunwara i go.
Ol i laik i go long Kaperneam.
Em i tudak pinis, na Jisas i no kamap yet long ol.
Strongpela win i kamap, na win i mekim bikpela si i kirap.
Ol i pul long bot i go inap 5-pela o 6-pela kilomita, na ol i lukim Jisas i wokabaut antap long raunwara na i kamap klostu long bot.
Ol i pret, tasol Jisas i tokim ol, “Em mi yet mi kam.
Yupela i no ken pret.”
Orait ol i amamas long kisim em i kam insait long bot, na wantu bot i kamap long dispela ples ol i go long en.
Long de bihain, ol manmeri i stap yet long hapsait bilong raunwara.
Ol i save, asde i no gat narapela bot.
Wanpela bot tasol i stap, na Jisas i no bin kalap long dispela bot wantaim ol disaipel bilong en.
Ol disaipel tasol ol i bin kalap long dispela bot na i go.
Tasol sampela bot bilong Taiberias i kam klostu long dispela ples Bikpela i bin givim tenkyu long bret na ol i kaikai, na ol manmeri i lukim olsem, Jisas wantaim ol disaipel i no i stap.
Olsem na ol i kalap long ol dispela bot, na ol i go long Kaperneam bilong painim Jisas.
Ol manmeri i go kamap pinis long Jisas long hapsait bilong raunwara, na ol i tokim em olsem, “Tisa, yu kam hia long wanem taim?”
Na Jisas i bekim tok olsem, “Tru tumas mi tokim yupela, yupela i no tingting long ol mirakel yupela i lukim, em ol mak mi bin soim yupela, na yupela i kam painim mi.
Yupela i kaikai dispela bret mi bin givim yupela na bel bilong yupela i pulap, na long dispela as tasol yupela i wok long painim mi.
Yupela i no ken wok long kisim kain kaikai i save bagarap.
Yupela i mas wok long kisim kaikai i save stap oltaim, em kaikai bilong laip i stap gut oltaim oltaim.
Dispela kain kaikai, Pikinini Bilong Man bai i givim long yupela.
God Papa i givim namba pinis long em long mekim olsem.”
Orait na ol i tokim em olsem, “Mipela i mas mekim wanem na mipela i ken mekim wok bilong God?”
Na Jisas i bekim tok bilong ol olsem, “Wok bilong God i olsem.
Yupela i mas bilip long dispela man, God i bin salim em i kam.”
Ol i harim dispela tok na ol i askim em olsem, “Bai yu wokim wanem mirakel olsem mak bilong mipela i ken lukim na mipela i ken bilipim tok bilong yu?
Ol tumbuna bilong mipela i bin kaikai mana long ples nating, olsem tok i stap long buk bilong God, ‘Em i givim bret bilong heven long ol manmeri na ol i kaikai.’
Tasol bai yu wokim wanem kain mirakel tru?”
Orait Jisas i tokim ol olsem, “Tru tumas mi tokim yupela, i no Moses i bin givim bret bilong heven long yupela.
Papa bilong mi em i save givim bret tru bilong heven long yupela.
Dispela bret God i givim, em i lusim heven na i kam daun na i givim laip long ol manmeri bilong graun.”
Na ol i tokim em olsem, “Bikman, yu mas givim dispela bret long mipela oltaim.”
Na Jisas i tokim ol olsem, “Mi yet mi bret bilong laip.
Man i kam long mi, em bai i no hangre moa.
Na man i bilip long mi, em bai i no i dai moa long dring wara.
“Mi bin tokim yupela, yupela i lukim mi pinis, tasol yupela i no bilip.
Olgeta manmeri Papa i givim long mi, ol bai i kam long mi.
Na man i kam long mi, mi no inap tru long rausim em.
Mi no lusim heven na kam daun bilong bihainim laik bilong mi yet.
Mi kam daun bilong bihainim laik bilong Papa, em i bin salim mi na mi kam.
Na laik bilong Papa, em i bin salim mi na mi kam, em i olsem.
Mi no ken lusim wanpela bilong ol manmeri em i givim mi pinis.
Mi mas kirapim ol long las de.
Laik bilong Papa bilong mi em i olsem.
Olgeta man i lukim Pikinini na i bilip long em, ol bai i kisim laip i stap gut oltaim oltaim.
Na bai mi kirapim ol long las de.”
Ol i tok, “Dispela man em Jisas, pikinini bilong Josep.
Yumi save long papa wantaim mama bilong en.
Orait olsem wanem na nau em i tok, ‘Mi bin lusim heven na mi kam daun’?”
Jisas i bekim tok bilong ol olsem, “Yupela i no ken toktok planti namel long yupela yet.
Papa i bin salim mi na mi kam.
Na i no gat wanpela man inap i kam long mi long laik bilong em yet.
Papa i mas kirapim tingting bilong en na bringim em i kam long mi.
Na long las de bai mi kirapim em long matmat.
Tok i stap long buk bilong ol profet olsem, ‘God bai i skulim olgeta manmeri.’
Orait olgeta manmeri i harim tok bilong Papa na i kisim save long em, ol i save kam long mi.
Dispela man i bin i stap wantaim God na i kam, em tasol i bin lukim Papa.
Tru tumas mi tokim yupela, man i bilip long mi, em i gat laip i stap gut oltaim oltaim.
Mi yet, mi bret bilong laip.
Ol dispela tumbuna bilong yupela ol i kaikai mana long ples nating, ol i dai pinis.
Tasol dispela bret i lusim heven na i kam daun, em i bilong ol manmeri i ken kaikai na bai ol i no inap i dai.
Mi dispela bret i gat laip na i lusim heven na i kam daun.
Sapos wanpela man i kaikai dispela bret, em bai i gat laip i stap oltaim.
Na dispela bret mi bai givim long em, em i bodi bilong mi.
Mi givim bai ol manmeri bilong graun ol i ken kisim laip.”
Ol Juda i harim dispela tok na ol i pait long toktok namel long ol yet.
Ol i tok, “Olsem wanem na dispela man em inap givim bodi bilong en long yumi na yumi kaikai?”
Orait Jisas i tokim ol olsem, “Tru tumas mi tokim yupela, sapos yupela i no kaikai bodi bilong Pikinini Bilong Man, na sapos yupela i no dringim blut bilong em, bai yupela i no gat laip i stap long yupela.
Man i save kaikai bodi bilong mi na dringim blut bilong mi, em i gat laip i stap gut oltaim oltaim, na bai mi kirapim em long las de.
Long wanem, bodi bilong mi em i kaikai tru, na blut bilong mi em i samting tru bilong dring.
Man i kaikai bodi bilong mi na i dringim blut bilong mi, em i stap long mi, na mi stap long em.
Papa i gat laip em i bin salim mi na mi kam, na mi stap laip long strong bilong Papa.
Olsem tasol man i kaikai mi em bai i kisim laip long strong bilong mi.
Dispela tasol em bret i lusim heven na i kam daun.
Em i no wankain olsem dispela bret bipo ol tumbuna i kaikai, na bihain ol i dai.
Man i kaikai dispela bret, em bai i stap laip oltaim oltaim.”
Jisas i stap insait long haus lotu long taun Kaperneam, na em i laik skulim ol manmeri na em i givim dispela tok long ol.
Ol disaipel i harim dispela tok bilong Jisas, na planti bilong ol i tok olsem, “Dispela tok em i hevi tumas.
Husat inap long harim?”
Tasol long bel bilong en Jisas i save olsem, ol disaipel bilong en i toktok planti long dispela tok em i bin mekim.
Olsem na em i askim ol, “Dispela tok em i bagarapim bilip bilong yupela, a?
Na sapos yupela i lukim Pikinini Bilong Man i go antap long dispela ples bipo em i stap long en, orait olsem wanem?
Holi Spirit yet i save givim laip long ol manmeri.
Bodi em i no inap helpim yumi liklik.
Dispela tok mi givim long yupela, em i spirit, na em i gat laip.
Tasol sampela man namel long yupela ol i no bilip.”
Bipo yet Jisas i save pinis long ol man i no bilip.
Na em i save long dispela man bai i givim em long han bilong ol birua.
Olsem na em i tok, “Ol i no bilip, na long dispela as tasol mi bin tokim yupela, ‘Sapos Papa i no givim strong long wanpela man, orait dispela man bai i no inap i kam long mi.’
Jisas i autim dispela tok pinis, na planti disaipel bilong en i lusim em, na ol i go bek, na ol i no wokabaut moa wantaim em.
Olsem na Jisas i askim 12-pela disaipel olsem, “Ating yupela tu i laik lusim mi na i go?”
Saimon Pita i bekim tok olsem, “Bikpela, bai mipela i go long husat?
Tok bilong yu tasol i save givim laip i stap gut oltaim oltaim.
Na mipela i bilip, na i save gut olsem, yu dispela gutpela stretpela man God i bin makim bilong em yet.”
Jisas i bekim tok long ol olsem, “Olsem wanem?
Mi yet mi bin makim yupela ol 12-pela disaipel.
Tasol wanpela namel long yupela em i olsem wanpela spirit nogut.”
Em i tok long Judas, pikinini bilong Saimon Iskariot.
Em i wanpela bilong ol 12-pela disaipel, tasol bihain em i givim Jisas long han bilong ol man i laik kilim em i dai.
Long sampela taim bihain, Jisas i raun insait long distrik Galili tasol.
Em i no laik i go raun moa insait long distrik Judia, long anem, ol Juda i laik kilim em i dai.
Na ol bikpela de bilong lotu bilong ol Juda klostu ol i laik kamap, em Ol Bikpela De Bilong I Stap Long Haus Win.
Olsem na ol brata bilong en i tokim em olsem, “Yu mas lusim dispela ples na yu go long Judia, bai ol disaipel bilong yu i ken lukim ol dispela narakain wok yu save mekim.
Sapos wanpela man i laik bai ol man i save long em, em i no save mekim wok long ples hait.
Sapos yu laik mekim ol dispela kain samting, orait yu mas sanap ples klia long ai bilong olgeta manmeri.”
Ol brata bilong en tu ol i no bilip long em, na ol i mekim dispela tok.
Orait na Jisas i bekim tok bilong ol olsem, “Taim bilong mi em i no kamap yet.
Tasol olgeta taim em i taim bilong yupela.
Ol manmeri bilong graun ol i no inap birua long yupela.
Tasol ol i birua long mi, long wanem, mi save autim tok long ol pasin nogut ol i save mekim.
Yupela go long ol dispela bikpela de bilong lotu long Jerusalem.
Mi, bai mi no inap i go, long wanem, taim bilong mi em i no kamap yet.”
Em i tok olsem long ol, na em i wet i stap long Galili.
Tasol taim ol brata bilong en i go pinis, orait bihain Jisas tu i go.
Tasol em i hait tasol na i go, bai ol man i no ken luksave long em.
Long taim bilong ol bikpela de bilong lotu, ol bikman bilong ol Juda i wok long painim em, na ol i tok, “Dispela man i stap we?”
Na ol manmeri i toktok planti long em namel long ol yet.
Sampela i tok, “Em i gutpela man.”
Tasol sampela i tok, “Nogat.
Em i save giamanim ol manmeri.”
Tasol ol i pret long ol bikman bilong ol Juda, olsem na i no gat wanpela man i mekim toktok long pasin bilong en long ples klia.
Orait namel tru long ol dispela bikpela de, Jisas i go insait long banis bilong tempel na i skulim ol manmeri.
Ol Juda i harim dispela tok bilong en, na ol i tingting planti na ol i tok, “Olsem wanem na dispela man i gat ol dispela save?
Em i no bin i go long skul.”
Orait Jisas i bekim tok bilong ol olsem, “Dispela tok mi givim yupela, em i no bilong mi yet.
Em i bilong God, em i bin salim mi na mi kam.
Sapos wanpela man i gat laik tru bilong bihainim tok bilong God, orait em bai i save tru long as bilong dispela tok mi autim.
Em bai i save, dispela tok i kam long God, o em i kamap long tingting bilong mi yet.
Man i mekim toktok long tingting bilong em yet, em i laik litimapim nem bilong em yet.
Tasol man i laik litimapim nem bilong man i bin salim em i kam, dispela man em i stretpela man.
Em i no man bilong giaman.
“Bipo Moses i bin givim lo long yupela.
Tasol i no gat wanpela man namel long yupela i save bihainim dispela lo.
Watpo yupela i laik kilim mi i dai?”
Ol manmeri i bekim tok bilong em olsem, “Ating wanpela spirit nogut i stap long yu.
Husat i laik kilim yu i dai?”
Jisas i bekim tok bilong ol olsem, “Mi bin mekim wanpela wok, na yupela olgeta i tingting planti.
Moses i bin givim yupela pasin bilong katim skin, na yupela i save katim skin bilong ol pikinini long de Sabat tu.
Tru, i no Moses yet i bin kamapim dispela pasin.
Em i kamap long ol tumbuna.
Yupela i laik bihainim gut lo bilong Moses, na yupela i save katim skin bilong pikinini long de Sabat.
Orait sapos mi mekim orait tru bodi bilong wanpela man long de Sabat, watpo yupela i belhat long mi?
Yupela i no ken skelim ol samting long ai nating.
Yupela i mas skelim olgeta samting long pasin i stret.”
Sampela manmeri bilong Jerusalem i lukim ol samting Jisas i mekim na ol i tok, “Olsem wanem?
Em dispela man tasol ol bikman i laik kilim em i dai.
Em i mekim toktok long ples klia, na ol i no mekim wanpela tok long em.
Ating ol i save, em i dispela man God i bin promis long salim i kam bilong kisim bek ol manmeri bilong en?
Tasol yumi save long as ples bilong dispela man.
Na taim man God i bin promis long salim i kam, em i kamap, bai i no gat wanpela man i save long as ples bilong en.”
Jisas i stap long tempel na i autim tok long ol manmeri.
Na em i singaut olsem, “Yupela i ting yupela i save long mi, na yupela i save long as ples bilong mi, a?
Tasol mi no kam long laik bilong mi yet.
Papa i salim mi na mi kam.
Pasin bilong en i tru, tasol yupela i no save long em.
Mi, mi save long em.
Mi bin i stap wantaim em, na em i salim mi na mi kam.”
Ol i harim dispela tok na ol i laik kalabusim em.
Tasol taim bilong en i no yet, olsem na i no gat wanpela man i putim han long em.
Planti manmeri ol i bilip long em, na ol i tok, “Taim dispela man God i bin promis long salim i kam, em i kamap, ating em bai i wokim planti mirakel i winim ol mirakel dispela man hia i wokim?”
Ol Farisi i harim ol man i mekim ol kain kain toktok long ol samting Jisas i mekim.
Olsem na ol bikpris na ol Farisi i salim ol plisman i kam bilong holimpasim em.
Na Jisas i tok, “Liklik taim tasol bai mi stap wantaim yupela, na bai mi go bek long Papa, em i bin salim mi na mi kam.
Na bai yupela i wok long painim mi, tasol bai yupela i no lukim mi.
Na yupela i no inap i go long ples mi stap long en.”
Orait na ol Juda i toktok namel long ol yet olsem, “Bai em i go we na yumi no inap lukim em?
Ating em bai i go long ol wanlain bilong yumi i stap long kantri bilong ol Grik, na em bai i wok long skulim ol Grik, a?
Em i tok, ‘Bai yupela i wok long painim mi, tasol bai yupela i no lukim mi.’
Na em i tok, ‘Yupela i no inap i go long ples mi stap long en.’
Wanem as bilong dispela tok?”
Las de bilong ol dispela bikpela de bilong lotu, em i olsem bikpela de tru.
Na long dispela de Jisas i sanap na i singaut olsem, “Sapos wanpela man i dai long wara, orait em i ken i kam long mi na dring.
Em i olsem tok i stap long buk bilong God, sapos man i bilip long mi, orait planti wara i gat laip bai i kamap long bel bilong en na i ran i go.”
Jisas i tok long Holi Spirit ol man i bilip long em ol bai i kisim.
Long dispela taim Jisas i no kisim biknem yet, olsem na Holi Spirit i no kam yet.
Sampela manmeri i harim ol tok Jisas i mekim na ol i tok, “Tru tumas, dispela man em i dispela profet God i bin tok long salim i kam long graun.”
Na ol arapela i tok, “Em i man God i makim bilong kisim bek ol manmeri bilong en.”
Tasol sampela i tok, “Nogat.
Dispela man God i makim, em bai i no inap kamap long Galili.
Buk bilong God i tok olsem dispela man i mas kamap long lain bilong King Devit, na em bai i kamap long Betlehem, dispela taun bipo Devit i stap long en.”
Olsem na ol manmeri i gat narapela narapela tingting long Jisas na ol i bruk tupela lain.
Sampela i laik kalabusim em, tasol i no gat wanpela man i putim han long em.
Orait ol plisman i go bek gen long ol bikpris na ol Farisi.
Na ol i askim ol plisman olsem, “Bilong wanem yupela i no bringim em i kam?”
Na ol plisman i bekim tok olsem, “Bipo i no gat wanpela man i mekim toktok olsem dispela man i mekim.”
Na ol Farisi i bekim tok olsem, “Em i trikim yupela tu, a?
Ating long lain bilong mipela ol hetman na ol Farisi, yupela i lukim wanpela man i bilip long em?
Ol lain i bilip long em, em ol dispela lain manmeri ol i no save long lo.
God i tok pinis long ol bai i bagarap.”
Nikodemus, em dispela man bipo i bin i go long Jisas, em i bilong lain bilong ol.
Orait em i tokim ol olsem, “Ating lo bilong yumi em i tok long yumi ken kotim nating wanpela man?
Yumi mas harim tok bilong en pastaim, na bai yumi ken save gut long samting em i bin mekim.”
Tasol ol i bekim tok bilong en olsem, “Ating yu tu yu man bilong Galili, a?
Ritim gut ol tok i stap long buk bilong God, na bai yu tu yu ken save olsem, i no gat wanpela profet bai i kamap long Galili.”
Jisas i go long maunten Oliv.
Long moningtaim tru em i go gen insait long banis bilong tempel.
Na olgeta manmeri i kam long em.
Na em i sindaun na i wok long skulim ol.
Orait ol saveman bilong lo na ol Farisi i kisim wanpela maritmeri ol i bin lukim em i mekim pasin pamuk, na ol i bringim em i kam na mekim em i sanap long ai bilong ol manmeri.
Na ol i tokim Jisas olsem, “Tisa, dispela maritmeri i bin mekim pasin pamuk na ol i lukim em.
Long lo, Moses i bin tok olsem yumi mas tromoi ston long kain meri olsem na kilim em i dai.
Na yu tok wanem?”
Ol i mekim dispela tok bilong traim em, long wanem, ol i laik bai em i mekim wanpela tok ol i ken kotim em long en.
Tasol Jisas i lindaun na i rait long graun long pinga bilong en.
Ol i askim askim moa yet, olsem na Jisas i sanap na i tokim ol olsem, “Wanem man namel long yupela i no bin mekim sin, em i ken tromoi namba wan ston long dispela meri.”
Na em i lindaun gen na i rait long graun.
Ol i harim dispela tok, na olgeta wan wan ol i lusim dispela ples na i go.
Ol man i gat planti krismas ol i go pas, na ol arapela man i go bihain.
Na Jisas wanpela tasol i lindaun yet i stap, na meri i sanap i stap long pes bilong em.
Orait Jisas i sanap na i askim meri olsem, “Meri, ol dispela man i go we?
Ating i no gat wanpela man i stap bilong kotim yu?”
Na meri i tok, “Bikman, i no gat wanpela.”
Na Jisas i tok, “Mi tu, mi no kotim yu.
Yu go, na bihain yu no ken mekim sin gen.”
Jisas i tokim ol manmeri gen olsem, “Mi yet mi lait bilong graun.
Man i bihainim mi, em bai i no inap wokabaut long tudak.
Em bai i gat lait bilong laip.”
Ol Farisi i harim dispela tok na ol i tokim Jisas olsem, “Yu save tokaut long ol wok na pasin bilong yu yet.
Olsem na ol man i no mas bilipim dispela tok yu autim.”
Na Jisas i bekim tok bilong ol olsem, “I tru, mi autim tok long pasin bilong mi yet.
Tasol ol man i ken bilipim tok bilong mi, long wanem, mi save long ples mi kirap long en na mi kam, na mi save long ples mi bai i go long en.
Tasol yupela i no save long as ples bilong mi.
Na mi go we, em tu yupela i no save.
Yupela i save skelim ol man long pasin bilong graun.
Mi no save skelim pasin bilong wanpela man.
Tasol sapos mi skelim pasin bilong wanpela man, orait ol man i ken bilipim tok mi autim, long wanem, i no mi wanpela tasol i skelim em.
Papa i bin salim mi na mi kam, em i wok wantaim mi.
Long lo bilong yupela, tok i stap olsem.
Sapos tupela man i autim wankain tok, orait tok bilong tupela em i tru.
Mi yet mi save autim tok long ol wok na pasin bilong mi yet, na Papa i salim mi na mi kam, em tu i autim tok long wok na pasin bilong mi.”
Orait ol Farisi i askim em olsem, “Dispela Papa yu tok long en, em i stap we?”
Na Jisas i bekim tok olsem, “Yupela i no save long mi, na yupela i no save long Papa bilong mi.
Sapos yupela i save long mi, orait yupela bai i save long Papa bilong mi tu.”
Jisas i skulim ol manmeri i stap klostu long rum mani bilong tempel, na em i mekim ol dispela tok.
Na i no gat wanpela man i holimpasim em, long wanem, taim bilong en i no yet.
Jisas i tokim ol manmeri moa olsem, “Mi go nau, na bai yupela i no inap lukim mi.
Na sin bilong yupela bai i stap yet, na yupela bai i dai.
Yupela i no inap i go long ples mi go long en.”
Ol Juda i harim dispela tok na ol i tokim ol yet olsem, “Olsem wanem na em i tok, ‘Yupela i no inap i go long ples mi go long en’?
Ating em bai i kilim i dai em yet?”
Na Jisas i tokim ol olsem, “Yupela ol lain bilong daunbilo.
Tasol mi, mi bilong antap.
Yupela i bilong dispela graun.
Tasol mi no bilong dispela graun.
Olsem na mi tokim yupela pinis, ol sin bilong yupela bai i stap yet, na yupela bai i dai.
Ol i askim em, “Yu husat?”
Na Jisas i tokim ol, “Mi husat, em mi tokim yupela pinis.
Mi gat planti tok mi mas mekim long ol pasin bilong yupela.
Na bai mi skelim ol pasin bilong yupela olsem jas.
Tasol Man i bin salim mi na mi kam, pasin bilong en i tru olgeta.
Na olgeta tok mi harim long em, em mi save autim long ol manmeri bilong graun.”
Ol i no save olsem Jisas i tokim ol long Papa, olsem na em i tokim ol olsem, “Taim yupela i litimapim Pikinini Bilong Man, orait yupela bai i save olsem, Mi Yet Mi Stap Olsem.
Na bai yupela i save, mi no mekim wanpela samting long tingting bilong mi yet.
Mi save autim olgeta tok olsem Papa i bin soim mi.
Papa i bin salim mi na mi kam, em i stap wantaim mi.
Em i no lusim mi, na larim mi i stap wanpis.
Em i no lusim mi, long wanem, oltaim mi save mekim ol samting em i laikim.”
Ol manmeri i harim Jisas i mekim dispela tok, na planti bilong ol i bilip long em.
Orait Jisas i tokim ol Juda i bilip pinis long em olsem, “Sapos yupela i holim strong tok bilong mi, orait yupela bai i stap ol disaipel tru bilong mi.
Na yupela bai i save long tok tru, na tok tru bai i mekim yupela i kamap fri.”
Na ol i bekim tok bilong en olsem, “Mipela i lain bilong Abraham.
Olsem na bilong wanem yu tok, ‘Yupela bai i kamap fri’?”
Jisas i bekim tok bilong ol olsem, “Tru tumas mi tokim yupela, olgeta man i save mekim sin, ol i stap wokboi nating bilong sin.
Ol wokboi nating ol i no save stap long haus oltaim.
Pikinini tasol i save stap oltaim.
Olsem na sapos Pikinini i mekim yupela i kamap fri, orait yupela i stap fri tru.
“Mi save, yupela i lain bilong Abraham.
Tasol tok bilong mi em i no i stap insait long yupela.
Olsem na yupela i laik kilim mi i dai.
Mi save autim tok long ol samting Papa bilong mi i soim mi pinis.
Na yupela i save mekim ol pasin yupela i kisim long papa bilong yupela.”
Ol Juda i harim tok bilong Jisas, orait ol i bekim tok olsem, “Tumbuna papa bilong mipela em Abraham.”
Na Jisas i tokim ol, “Sapos i tru yupela ol tumbuna pikinini bilong Abraham, orait yupela bai i mekim wankain pasin olsem Abraham i bin mekim.
Mi bin autim long yupela olgeta tok tru mi bin harim long God.
Na nau yupela i laik kilim mi i dai.
Dispela kain pasin em i no pasin bilong Abraham.
Yupela i mekim pasin bilong papa bilong yupela tasol.”
Na ol i tokim em, “Ol mama bilong mipela ol i no bin pamuk nabaut na karim mipela.
Mipela i gat wanpela Papa tasol, em God.”
Na Jisas i tokim ol olsem, “Sapos i tru God em i Papa bilong yupela, orait yupela bai i laikim mi, long wanem, mi stap wantaim God na mi kam.
Mi no kam long tingting bilong mi yet.
God i salim mi na mi kam.
“Tasol bilong wanem yupela i no klia gut long tok bilong mi?
As bilong dispela em i olsem.
Yupela i no inap long harim tok bilong mi.
Yupela i pikinini bilong papa bilong yupela, em Satan.
Na yupela i strong long bihainim ol laik bilong papa bilong yupela.
Bipo yet em i stap man bilong kilim ol man i dai.
Na em i no bihainim pasin i tru, long wanem, pasin i tru em i no i stap long em.
Tok giaman em i save mekim, dispela em i tok bilong em stret.
Em i man bilong tok giaman, na em i papa tru bilong pasin bilong tok giaman.
Tasol mi save autim tok tru, na yupela i no bilipim tok bilong mi.
Yupela i ting mi bin mekim sin, a?
Sapos yupela i ting olsem, orait yupela i mas kamapim rong bilong mi.
Tasol sapos mi autim tok tru, orait watpo yupela i no bilipim tok bilong mi?
Ol pikinini bilong God i save harim olgeta tok bilong God.
Yupela i no pikinini bilong God, olsem na yupela i no save harim tok bilong em.”
Ol Juda i bekim tok bilong Jisas olsem, “Mipela i tok yu man bilong Samaria na wanpela spirit nogut i stap long yu, em i tru, a?”
Na Jisas i bekim tok olsem, “Mi no gat spirit nogut i stap long mi.
Mi litimapim nem bilong Papa bilong mi tasol, na yupela i daunim nem bilong mi.
Mi no wok long litimapim nem bilong mi yet.
Man i laik litimapim nem bilong mi, na em i jas.
Tru tumas mi tokim yupela, sapos wanpela man i bihainim tok bilong mi, em i no inap i dai.
Orait ol Juda i tokim Jisas olsem, “Nau mipela i save pinis, yu gat spirit nogut i stap long yu.
Abraham em i dai pinis, na ol profet tu ol i dai pinis.
Na yu tok, ‘Sapos wanpela man i bihainim gut tok bilong mi, em i no inap i dai.’
Ating yu winim tumbuna bilong yumi, Abraham?
Em i dai pinis.
Na ol profet tu ol i dai pinis.
Yu ting yu husat tru?”
Jisas i bekim tok olsem, “Sapos mi litimapim nem bilong mi yet, orait nem bilong mi em i samting nating.
Tasol Papa bilong mi, em i litimapim nem bilong mi.
Na yupela i save tok, em i God bilong yupela.
Tasol yupela i no save long em.
Mi, mi save long em.
Tasol mi save pinis long em, na mi bihainim gut tok bilong em.
“Taim tumbuna bilong yupela Abraham em i tingting long lukim taim bilong mi, em i bin amamas.
Na taim em i lukim pinis, orait bel bilong en i gutpela tru.”
Ol Juda i harim dispela tok na ol i tokim Jisas olsem, “Yu no gat 50 krismas yet, na yu bin lukim Abraham, a?”
Na Jisas i tokim ol, “Tru tumas mi tokim yupela, taim Abraham i no kamap yet, Mi Yet Mi Stap Olsem.”
Orait ol i kisim ol ston bilong tromoi long em.
Tasol Jisas i hait na i lusim banis bilong tempel na i go ausait.
Jisas i wokabaut i go, na em i lukim wanpela man aipas.
Taim mama i karim em, em i aipas pinis.
Na ol disaipel bilong Jisas i askim em, “Tisa, husat i mekim sin na taim mama i karim dispela man em i kamap aipas?
Dispela man yet i mekim sin, o papamama bilong en i mekim sin?”
Na Jisas i bekim tok olsem, “Dispela man i no mekim sin, na papamama bilong en tu i no mekim sin.
Dispela samting i bin kamap bai ol manmeri i ken lukim samting i kamap long dispela man, na wok bilong God i ken kamap ples klia long ol.
Nau em i tulait yet, na yumi mas mekim wok bilong God, em i bin salim mi na mi kam.
Tudak bai i kamap, na ol man bai i no inap mekim wanpela wok.
Taim mi stap yet long dispela graun, mi yet mi lait bilong dispela graun.”
Jisas i tok olsem na em i spet long graun.
Na em i tanim spet wantaim graun, na i putim dispela graun long ai bilong dispela aipas.
Na Jisas i tokim em olsem, “Yu go waswas long hul wara Siloam.”
Dispela nem Siloam em i wankain olsem dispela tok, “Ol i salim em i go.”
Orait dispela aipas em i go na i waswas.
Na taim em i kam bek, em inap lukim gut ol samting.
Orait na ol wanples bilong en wantaim ol man i bin lukim em bipo, taim em i save askim ol manmeri long givim mani samting long em, ol i tok, “Olsem wanem?
Ating em dispela man tasol bipo i save sindaun na askim ol man long mani?”
Sampela i tok, “Yes, em dispela man.”
Na sampela i tok, “Nogat.
Em i wankain olsem dispela man, tasol em i narapela.”
Na dispela man yet em i tok, “Em mi tasol.”
Na ol i askim em, “Olsem wanem na ai bilong yu i gutpela?”
Na em i bekim tok olsem, “Dispela man ol i kolim Jisas, em i tanim graun wantaim wara na i putim long ai bilong mi.
Na em i tokim mi, ‘Yu go long hul wara Siloam na yu waswas.’
Olsem na mi go na mi waswas, na ai bilong mi i gutpela, na mi inap lukim gut ol samting.”
Na ol i askim em, “Dispela man i stap we?”
Na em i tok, “Mi no save.”
Orait ol i kisim dispela man bipo em i aipas, na ol i bringim em i go long ol Farisi.
Taim Jisas i wokim dispela graun malumalum na i opim ai bilong dispela man, em de Sabat.
Orait na ol Farisi i askim em gen, “Ai bilong yu em i kamap gutpela olsem wanem?”
Na em i tokim ol olsem, “Em i putim graun malumalum long ai bilong mi, na mi waswas, na mi inap lukim gut ol samting.”
Na sampela Farisi i tok, “Yumi save, God i no salim dispela man i kam, long wanem, em i no save bihainim lo bilong de Sabat.”
Tasol sampela i tok, “Olsem wanem na man i gat sin em inap wokim olkain mirakel olsem?”
Na ol i bruk tupela lain.
Orait na ol i askim gen dispela man bipo em i bin i stap aipas, “Dispela man i mekim orait ai bilong yu, yu ting em i wanem kain man?”
Na dispela man i bekim tok olsem, “Em i wanpela profet.”
Tasol ol Juda i no laik bilipim dispela.
Olsem na ol i singautim papamama bilong dispela man ai bilong en i op.
Tupela i kam na ol i askim tupela olsem, “Ating dispela em i pikinini bilong yutupela, a?
Na taim mama i karim em, em i stap aipas pinis, yutupela i tok olsem, a?
Orait olsem wanem na em i save lukluk nau?”
Na papamama bilong en i bekim tok olsem, “Mitupela i save, dispela em i pikinini bilong mitupela.
Na taim mama i karim em, em i stap aipas, em tu mitupela i save.
Tasol nau ai bilong en i op olsem wanem, em mitupela i no save.
Na husat i opim ai bilong em, em tu mitupela i no save.
Yupela i mas askim em.
Em i bikpela pinis.
Em i ken autim tok bilong em yet.”
Papamama i pret long ol Juda na tupela i mekim dispela tok.
Ol Juda i pasim tok pinis olsem, sapos wanpela man i tokaut olsem Jisas em i dispela man God i makim bilong kisim bek ol manmeri bilong en, orait ol bai i tambuim em long kam lotu wantaim ol.
Long dispela as tasol papamama bilong dispela man i tok, “Em i bikpela pinis.
Yupela i mas askim em.”
Orait na namba 2 taim ol i singautim dispela man bipo em i aipas.
Ol i tokim em, “Yu mas litimapim nem bilong God, na mekim strongpela promis long mekim tok tru tasol.
Mipela i save, dispela man yu bin tok long en, em i man bilong mekim sin.”
Na em i bekim tok olsem, “Em i man bilong mekim sin, o nogat, em mi no ken save.
Wanpela samting tasol mi save.
Bipo mi stap aipas, tasol nau ai bilong mi i op.”
Na ol i askim em gen olsem, “Em i mekim wanem long yu?
Em i opim ai bilong yu olsem wanem?”
Na em i bekim tok bilong ol olsem, “Mi tokim yupela pinis, tasol yupela i no laik harim.
Bilong wanem na yupela i laik harim planti taim?
Ating yupela tu i laik kamap disaipel bilong en, a?”
Na ol Farisi i tok bilas long dispela man olsem, “Yu tasol yu disaipel bilong en.
Tasol mipela i disaipel bilong Moses.
Mipela i save pinis, God i bin givim tok long Moses.
Tasol dispela man i kamap we, em mipela i no save.”
Orait na dispela man bipo em i aipas, em i bekim tok bilong ol olsem, “Yupela i mekim narakain tok tru.
Dispela man i mekim ai bilong mi i op, na yupela i tok, yupela i no save, em i kamap we.
Yumi save, God i no save harim tok bilong ol man bilong mekim sin.
Tasol sapos wanpela man i save lotu long God na i bihainim laik bilong God, orait God i save harim tok bilong em.
Long bipo tru na i kam inap nau i no gat stori bilong wanpela man em i stap aipas long taim mama i karim em, na bihain wanpela man i opim ai bilong em.
Sapos God i no bin salim dispela man i kam, orait em i no inap mekim wanpela samting.”
Ol Farisi i harim dispela tok na ol i bekim tok olsem, “Olsem wanem?
Pasin bilong sin i pas tru long yu, stat long taim mama i karim yu na i kam inap nau.
Na yu laik skulim mipela, a?”
Na ol i rausim em i go.
Jisas i harim tok long ol i rausim dispela man, orait em i go painim em.
Na taim Jisas i lukim em, Jisas i tokim em olsem, “Yu bilip long Pikinini Bilong Man, o nogat?”
Na em i bekim tok olsem, “Bikman, dispela Pikinini Bilong Man em husat?
Yu tokim mi na mi ken bilip long em.”
Na Jisas i tokim em, “Yu lukim em pinis.
Em dispela man nau i toktok wantaim yu.”
Na dispela man i tok, “Bikpela, mi bilip.”
Na em i brukim skru na i lotu long Jisas.
Na Jisas i tok, “Mi kam long dispela graun bilong skelim pasin bilong ol manmeri.
Olsem na ol man i stap aipas, ol bai i lukluk.
Na ol man i save lukluk, ol bai i kamap aipas.”
Sampela Farisi i stap klostu long Jisas, ol i harim dispela tok.
Olsem na ol i askim em, “Yu laik tok olsem mipela tu i aipas, a?”
Na Jisas i tokim ol olsem, “Sapos ai bilong yupela i pas, orait yupela bai i no gat asua bilong sin.
Tasol yupela i save tok, ‘Ai bilong mipela i save lukluk.’
Olsem na sin bilong yupela i stap yet.”
Jisas i tok moa olsem, “Tru tumas mi tokim yupela, man i no save go insait long dua bilong banis bilong sipsip, tasol em i kalapim banis long narapela hap na i go insait, kain man olsem em i stilman na man bilong pulim ol samting bilong ol arapela man.
Tasol man i save go insait long dua, em i wasman bilong sipsip.
Wasman bilong dua em i save opim dua long dispela man.
Na ol sipsip ol i save harim maus bilong em.
Em i save kolim nem bilong ol wan wan sipsip bilong em yet, na em i kisim ol i go ausait.
Em i bringim olgeta sipsip bilong en i go ausait pinis, orait em i save wokabaut i go pas long ol.
Na ol sipsip i save long maus bilong en, olsem na ol i bihainim em i go.
Ol i no save bihainim ol arapela man.
Sapos narapela man i singautim ol, ol sipsip bai i ranawe long em, long wanem, ol i no save long maus bilong ol arapela man.”
Jisas i givim dispela tok bokis long ol, tasol ol i no save long as bilong dispela tok em i mekim long ol.
Olsem na Jisas i tokim ol gen olsem, “Mi tok tru tumas long yupela, mi yet mi dua bilong sipsip.
Olgeta man i bin kam paslain long mi, ol i stilman na man bilong pulim ol samting.
Tasol ol sipsip i no bin harim maus bilong ol.
Mi yet mi dua.
Sapos wanpela man i kam long mi na i go insait long banis, orait God bai i kisim bek em.
Na em bai i go insait na i go ausait, na i go i kam na kisim kaikai.
“Stilman i no save kam bilong mekim narapela samting.
Em i kam bilong stilim ol sipsip na bilong kilim ol i dai na bagarapim ol.
Tasol mi, mi kam bilong ol i ken kisim laip, na bilong laip i ken pulap tru long ol.
Mi yet mi gutpela wasman bilong ol sipsip.
Gutpela wasman bilong sipsip em i save lusim laip bilong em yet bilong helpim ol sipsip.
Sapos man i wok mani tasol, na em i no wasman tru bilong ol sipsip, na em i no papa bilong ol sipsip, orait taim em i lukim weldok i kam, em bai i lusim ol sipsip na ranawe.
Na weldok bai i kaikaim ol sipsip na ranim ol i go nabaut.
Dispela man bai i mekim olsem, long wanem, em i wok long kisim pe tasol.
Em i no tingting tru long ol sipsip.
“Mi yet mi gutpela wasman bilong ol sipsip.
Mi save long ol sipsip bilong mi, na ol sipsip bilong mi ol i save long mi, olsem Papa i save long mi, na mi save long Papa.
Na bai mi lusim laip bilong mi bilong helpim ol sipsip.
Mi gat ol arapela sipsip tu, na ol i no bilong dispela banis.
Mi mas bringim ol dispela sipsip tu i kam.
Na bai ol i harim maus bilong mi.
Na bai i gat wanpela lain sipsip tasol na wanpela wasman tasol bilong ol sipsip.
Papa i laikim mi tru, long wanem, mi bai lusim laip bilong mi na bai mi kisim bek gen.
Long laik bilong mi yet mi bai lusim laip bilong mi.
Mi gat strong inap long lusim laip bilong mi, na mi gat strong inap long kisim bek gen.
Papa bilong mi i bin tok long mi mas mekim olsem.”
Ol Juda i harim dispela tok na ol i bruk tupela lain gen.
Planti man i tok, “Spirit nogut i stap long em, na em i longlong.
Watpo yupela i putim yau long tok bilong en?”
Na sampela i tok, “Dispela em i no tok bilong man i gat spirit nogut.
Ating spirit nogut em inap long opim ai bilong ol man i aipas, a?”
Long dispela taim i gat bikpela de bilong lotu i kamap long Jerusalem.
Em de bilong tingim taim bipo ol i bin makim tempel i kamap haus bilong God yet.
Em i save kamap long taim bilong kol.
Orait Jisas i wokabaut insait long banis bilong tempel, long veranda bilong Solomon.
Na ol Juda i kam sanap raun long em na ol i askim em olsem, “Wanem taim tru bai yu tokaut klia long mipela, yu husat tru?
Sapos yu dispela man tasol God i bin makim bilong kisim bek ol manmeri bilong en, orait yu mas tokaut klia long mipela.”
Na Jisas i bekim tok bilong ol olsem, “Mi tokim yupela pinis, na yupela i no bilip.
Olgeta wok mi mekim long nem bilong Papa bilong mi, dispela i soim yupela olsem mi husat tru.
Tasol yupela i no bilong ol lain sipsip bilong mi.
Olsem na yupela i no save bilip.
Ol sipsip bilong mi i save harim maus bilong mi, na mi save long ol, na ol i bihainim mi.
Mi givim laip i stap gut oltaim oltaim long ol, na ol bai i no inap lus.
Na bai i no gat man inap rausim ol long han bilong mi.
Papa bilong mi i bin givim ol long mi.
Na em i namba wan tru na i antap long olgeta samting.
Olsem na i no gat wanpela man i ken rausim ol long han bilong em.
Na mi wantaim Papa mitupela i wanpela tasol.”
Ol Juda i harim dispela tok na ol i kisim ol ston gen bilong tromoi long em na kilim em i dai.
Na Jisas i tokim ol olsem, “Mi bin soim yupela planti gutpela wok bilong Papa.
Yupela i tingting long wanem bilong dispela ol wok na yupela i laik tromoi ston long mi?”
Ol Juda i bekim tok long em olsem, “Mipela i no ting long wanpela gutpela wok na mipela i laik tromoi ston long yu.
Yu laik kisim ples bilong God, na long dispela as mipela i laik tromoi ston long yu.
Yu man nating, tasol yu tok olsem yu yet yu God.”
Orait Jisas i bekim tok bilong ol olsem, “Long lo bilong yupela i gat wanpela tok bilong God i stap olsem, ‘Mi tok olsem, “Yupela i god.”
Bipo God i bin autim dispela tok long ol man, na em i bin tok long ol i god.
Na tok i stap long buk bilong God em i no save senis.
Tasol mi, Papa yet i bin makim mi, na em i salim mi na mi kam long graun.
‘Yu laik kisim ples bilong God’?
“Sapos mi no mekim wok bilong Papa bilong mi, orait yupela i no ken bilipim tok bilong mi.
Tasol mi mekim wok bilong em.
Na sapos yupela i no laik bilipim tok bilong mi, orait yupela i ken bilip long ol wok mi mekim.
Olsem na yupela i ken kisim save na tingting gut olsem, Papa i stap long mi, na mi stap long Papa.”
Ol i laik holimpasim em gen, tasol em i abrusim ol na i go.
Jisas i go bek gen na i brukim wara Jordan.
Na em i go kamap long dispela ples bipo Jon i wok long baptaisim ol man, na em i stap long dispela ples.
Na planti manmeri i kam long em.
Na ol i tok, “Tru, Jon i no bin wokim wanpela mirakel olsem mak bilong strongim tok bilong en.
Tasol olgeta tok Jon i bin mekim long dispela man em i tru tasol.”
Na long taim Jisas i stap long dispela hap, planti man i bilip long em.
Wanpela man i gat sik, em Lasarus bilong ples Betani.
Betani em i ples bilong Maria wantaim susa bilong en Marta.
Em dispela Maria tasol i bin kapsaitim sanda long lek bilong Bikpela, na mekim drai long gras bilong em yet.
Lasarus, em dispela man i gat sik, em i brata bilong Maria tupela Marta.
Orait na tupela susa i salim tok long Jisas olsem, “Bikpela, dispela man yu laikim tumas, em i gat sik.”
Jisas i harim dispela na em i tok olsem, “Dispela sik em i no bilong man i dai.
Em i bilong mekim ol manmeri i lukim strong bilong God na givim biknem long em.
Na long dispela rot tasol Pikinini Bilong God tu bai i kisim biknem.”
Jisas i laikim tumas Marta wantaim susa bilong en na Lasarus.
Na taim em i harim tok long Lasarus i gat sik, em i stap tupela de moa long dispela ples em i stap long en.
Na bihain em i tokim ol disaipel, “Yumi go bek long distrik Judia.”
Na ol disaipel i tokim em, “Tisa, i no longtaim i go pinis na ol Juda i laik tromoi ston long yu na kilim yu i dai.
Na yu laik i go long Judia, a?”
Tasol Jisas i bekim tok bilong ol olsem, “Ating i no gat 12-pela aua long wanpela san, a?
Sapos man i wokabaut long san, em i no save pundaun, long wanem, em i lukim lait bilong dispela graun.
Tasol sapos man i wokabaut long nait, em i save pundaun, long wanem, em i no gat lait bilong lukluk.”
Jisas i tok olsem, na bihain gen em i tokim ol, “Pren bilong yumi Lasarus i slip.
Tasol mi bai go na kirapim em.”
Ol disaipel i harim dispela tok na ol i tok olsem, “Bikpela, sapos em i slip, sik bilong en bai i pinis na em bai i kamap orait gen.”
Ol disaipel i no save olsem Jisas i tok long Lasarus i dai pinis.
Ol i ting Jisas i tok long Lasarus i slip tasol.
Olsem na nau Jisas i tok klia long ol olsem, “Lasarus i dai pinis.
Tasol mi tingting long yupela na mi amamas long mi no bin i stap wantaim em long dispela taim.
Long wanem, dispela bai i mekim yupela i bilip.
Nau yumi go long em.”
Jisas i tok pinis, orait Tomas, narapela nem bilong en Didimus, em i tokim ol arapela disaipel olsem, “Goan, yumi olgeta i go na i dai wantaim em.”
Jisas i tok, “Kirap bek, em mi yet.
Na laip, em mi yet.”
Orait Jisas wantaim ol disaipel bilong en i go kamap klostu long ples Betani, na Jisas i harim tok olsem em i namba 4 de bilong Lasarus i stap long matmat.
Betani i stap klostu long Jerusalem, inap olsem 3 kilomita tasol, olsem na planti manmeri bilong Juda i bin kam i stap wantaim Marta tupela Maria, bilong mekim gut bel bilong tupela, taim brata bilong tupela i dai.
Marta i harim tok long Jisas i wokabaut i kam, na em i lusim Maria i stap long haus na em i go bungim Jisas long rot.
Na Marta i tokim Jisas olsem, “Bikpela, sapos yu bin i stap hia, bai brata bilong mi i no inap i dai.
Tasol nau tu mi save, sapos yu beten long God long wanpela samting, orait em bai i givim long yu.”
Jisas i tokim em, “Brata bilong yu bai i kirap bek.”
Na Marta i tokim em, “Mi save, em bai i kirap bek long las de, long dispela taim olgeta manmeri bai i kirap bek.”
Na Jisas i tokim em, “Kirap bek, em mi yet.
Na laip, em mi yet.
Na man i bilip long mi, maski sapos em i dai, em bai i stap laip yet.
Na olgeta man i stap laip na i bilip long mi, bai ol i no i dai.
Bai ol i stap laip oltaim oltaim.
Yu bilipim dispela, o nogat?”
Na Marta i tokim Jisas olsem, “Yes, Bikpela.
Mi bilip yu Pikinini Bilong God.
Yu dispela man God i bin tok long em bai i salim i kam long graun bilong kisim bek ol manmeri bilong en.”
Marta i tok olsem, na em i go singautim susa bilong en Maria.
Na em i i tok isi long yau bilong Maria olsem, “Tisa i kam i stap, na em i singautim yu.”
Maria i harim dispela, na kwiktaim em i kirap bilong i go lukim Jisas.
Jisas i no kamap yet long ples.
Em i stap yet long dispela hap, pastaim Marta i bin bungim em long en.
Ol Juda i stap wantaim Maria long haus na i wok long sori wantaim em, ol i lukim em i kirap kwiktaim na i go ausait.
Na ol i bihainim em i go, long wanem, ol i ting em i laik i go krai long matmat.
Maria i go kamap long dispela hap Jisas i stap long en, na em i lukim Jisas.
Na em i brukim skru klostu long lek bilong em, na i tokim em olsem, “Bikpela, sapos yu bin i stap hia, bai brata bilong mi i no inap i dai.”
Jisas i lukim Maria i krai, na em i lukim ol Juda i kam wantaim Maria, ol tu i krai.
Na bel bilong en i sori tru na em tu i laik krai.
Na em i tok, “Yupela i bin putim em we?”
Na ol i tokim em, “Bikpela, yu kam lukim.”
Na Jisas i krai.
Ol Juda i lukim na ol i tok, “Lukim.
Em i bin laikim tru dispela man.”
Tasol sampela i tok, “Em i bin opim ai bilong ol aipas na mekim ol i lukluk.
Tasol bilong wanem em i no laik helpim dispela man bai em i no dai?”
Orait Jisas i bel hevi tru, na em i go kamap long matmat.
Dispela matmat em wanpela hul bilong ston ol i bin wokim long maunten.
Na wanpela bikpela ston i karamapim maus bilong en.
Orait Jisas i tok, “Yupela rausim dispela ston.”
Marta, em susa bilong man i dai pinis, em i tokim Jisas olsem, “Bikpela, nau em i namba 4 de bilong em i stap long matmat.
Olsem na smel nogut bai i kamap.”
Na Jisas i tokim em, “Pastaim mi tokim yu pinis, sapos yu bilip, orait yu bai lukim bikpela strong bilong God.”
Orait ol i rausim ston.
Na Jisas i lukluk i go antap na em i tok olsem, “Papa, mi tenkyu long yu, long wanem, yu harim pinis beten bilong mi.
Mi save pinis oltaim yu save harim beten bilong mi.
Tasol mi ting long ol manmeri i sanap hia na mi mekim dispela tok, bilong ol i ken save yu bin salim mi na mi kam.”
Jisas i tok pinis, na em i singaut strong, “Lasarus, yu kam ausait.”
Orait Lasarus i kirap bek na i kam ausait.
Lek na han na pes bilong en ol i bin karamapim long laplap.
Na nau Jisas i tokim ol olsem, “Lusim laplap na larim em i wokabaut.”
1-5 na Mak 14.
1-2 na Luk 22.
Planti bilong ol dispela Juda i bin kam sori wantaim Maria, ol i lukim dispela samting Jisas i mekim, na ol i bilip long em.
Tasol sampela bilong ol i go long ol Farisi na i tokim ol long dispela samting Jisas i bin mekim.
Olsem na ol bikpris wantaim ol Farisi ol i singautim ol kaunsil i kam bung na ol i tokim ol olsem, “Bai yumi mekim wanem?
Dispela man i save wokim planti mirakel.
Sapos yumi larim em i mekim dispela kain pasin, orait bai olgeta manmeri bai i bilip long em.
Na ol Rom bai i kam na bagarapim tempel bilong yumi wantaim ol lain bilong yumi.”
Tasol wanpela man namel long ol, nem bilong en Kaiafas, em i hetpris long dispela yia, em i tokim ol olsem, “Yupela i no gat tingting tru.
Ating yupela i no save long wanpela pasin em inap helpim yupela.
Kaiafas i no mekim dispela tok long tingting bilong em yet.
Em i stap hetpris long dispela yia, olsem na em i mekim dispela tok profet long Jisas bai i dai bilong helpim ol Juda.
Na Jisas i no i dai bilong helpim ol Juda tasol.
Em i dai bilong bungim olgeta pikinini bilong God i stap nabaut, na mekim ol i kamap wanpela lain tasol.
Orait long dispela de tasol ol bikman i stat long wokim toktok bilong painim rot bilong kilim Jisas i dai.
Olsem na Jisas i no wokabaut moa long ples klia namel long ol Juda.
Em i lusim dispela ples na em i go i stap klostu long ples i no gat man, long wanpela taun ol i kolim Efraim.
Na em i stap long dispela taun wantaim ol disaipel bilong en.
Bikpela De Bilong Tingim De God I Larim Ol Israel I Stap Gut, klostu em i laik kamap.
Olsem na planti manmeri bilong ol ples nabaut ol i go long Jerusalem bilong mekim ol yet i kamap klin long ai bilong God.
Na ol i wok long painim Jisas.
Ol i sanap insait long banis bilong tempel na ol i i toktok namel long ol yet olsem, “Yupela i ting wanem?
Em bai i kam lukim ol bikpela de bilong lotu, o nogat?”
Ol bikman wantaim ol Farisi ol i tokim ol manmeri pinis olsem, sapos wanpela man i save Jisas em i stap we, orait em i mas toksave long ol na bai ol i ken kalabusim em.
6-13 na Mak 14.
Orait 6-pela de i stap yet, na ol bikpela de bilong lotu bai i kamap.
Long dispela taim Jisas i go long Betani.
Betani em i ples bilong Lasarus, em dispela man Jisas i bin kirapim long matmat.
Ol i wokim kaikai bilong amamasim Jisas long dispela ples.
Na Marta i wok long sutim kaikai, na Lasarus i sindaun wantaim ol man i kaikai wantaim Jisas.
Orait Maria i kisim hap kilo nambawan sanda, em i dia tumas, na em i kam welim lek bilong Jisas, na em i mekim drai long gras bilong het bilong em yet.
Na gutpela smel bilong dispela sanda i karamapim haus olgeta.
Tasol wanpela disaipel bilong en, em Judas Iskariot, em dispela man bihain em i putim Jisas long han bilong ol birua, em i tok olsem, “Bilong wanem yumi no larim ol man i baim dispela sanda na yumi kisim 300 mani silva long en, na yumi givim long ol rabisman?”
Judas i no wari long ol rabisman na em i tok olsem.
Em i stilman.
Em i gat wok bilong bosim bokis mani bilong ol lain bilong Jisas, na em i save stilim mani ol i putim long en.
Jisas i harim dispela tok na em i tok olsem, “Larim dispela meri.
Em i ken holim dispela sanda inap long de mi dai na ol i planim mi.
Ol rabisman bai i stap wantaim yupela oltaim.
Tasol mi, bai mi no inap i stap wantaim yupela oltaim.”
Ol bikpela lain Juda ol i save, Jisas i stap long ples Betani, na ol i kam long em.
Na ol i no i kam bilong lukim Jisas tasol.
Ol i save, bipo Jisas i bin kirapim Lasarus long matmat, na ol i laik lukim Lasarus tu.
Olsem na ol bikpris i wokim toktok long kilim Lasarus tu i dai, long wanem, planti Juda i ting long samting Jisas i bin mekim long Lasarus, na ol i lusim ol bikpris na ol i bilip long Jisas.
1-11 na Mak 11.
1-11 na Luk 19.
Bikpela lain manmeri i kam i stap long Jerusalem bilong lukim ol bikpela de bilong lotu.
Na long de bihain long Jisas i bin kaikai long haus bilong Lasarus, ol manmeri i harim tok olsem, klostu Jisas i laik kamap long Jerusalem.
Olsem na ol i kisim ol han bilong diwai pam na ol i go bungim em long rot.
Na ol i singaut olsem, “Amamas long God.
God i ken mekim gut long dispela man i kam long nem bilong Bikpela.
Em i king bilong Israel.”
Na Jisas i kisim wanpela donki na i sindaun long en.
Em i olsem tok i stap long buk bilong God, “Yupela ol manmeri bilong taun Saion, yupela i no ken pret.
King bilong yupela em i kam nau.
Em i sindaun long yangpela donki na i kam.”
Pastaim ol disaipel bilong en, ol i no save long as bilong dispela tok.
Tasol bihain long God i givim biknem pinis long Jisas, ol i tingim dispela tok i stap long buk bilong God, na ol i save, em i tok long Jisas stret.
Na ol i tingim gen dispela samting ol man i bin mekim long em.
Taim Lasarus i dai pinis na i stap long matmat, planti manmeri i bin stap wantaim Jisas na ol i lukim em i singautim Lasarus na kirapim em long matmat.
Nau ol dispela manmeri i wok long autim tok long dispela samting Jisas i bin mekim.
Ol manmeri i harim tok long em i bin wokim dispela mirakel, olsem na ol i go bungim em long rot.
Ol Farisi i lukim, na ol i toktok namel long ol yet olsem, “Lukim.
Dispela samting yumi laik mekim, em i no inap kamap nau.
Olgeta manmeri i go bihainim em.”
Namel long ol lain manmeri i bin kam long Jerusalem bilong mekim lotu long God long dispela bikpela de bilong lotu i gat sampela Grik tu i stap.
Orait dispela ol Grik i kam long Filip, em dispela man bilong taun Betsaida long Galili.
Na ol i tokim em olsem, “Bikman, mipela i laik lukim Jisas.”
Orait Filip i go tokim Andru.
Na Andru wantaim Filip tupela i go tokim Jisas.
Na Jisas i bekim tok bilong tupela olsem, “Taim bilong Pikinini Bilong Man i laik kisim biknem, em i kamap pinis nau.
Tru tumas mi tokim yupela, sapos pikinini wit i no pundaun long graun na i dai, orait em wanpela tasol bai i stap.
Tasol sapos em i dai, orait em bai i kamap na karim planti kaikai.
Sapos wanpela man i laikim tumas laip bilong em yet, laip bilong en bai i lus.
Tasol sapos wanpela man i givim baksait long laip bilong en long dispela graun, orait em bai i holimpas laip bilong en inap oltaim oltaim.
Sapos wanpela man i mekim wok bilong mi, em i mas bihainim mi.
Na long ples mi stap long en, wokman bilong mi tu bai i stap wantaim mi.
Sapos man i mekim wok bilong mi, orait Papa bai i givim biknem long em.”
Jisas i tok moa olsem, “Nau bel bilong mi i hevi na mi tingting planti.
Na bai mi tok wanem?
Ating bai mi tok, ‘Papa, yu no ken larim dispela taim nogut i kamap long mi’?
Mi no ken tok olsem.
Dispela taim bilong hevi i mas kamap long mi.
Long dispela as tasol na mi kam.
Papa, yu ken mekim nem bilong yu i kamap bikpela.”
Jisas i tok pinis na wanpela tok i kam daun long heven olsem, “Mi mekim nem bilong mi i kamap bikpela pinis, na bai mi mekim olsem gen.”
Ol manmeri i sanap klostu, ol i harim dispela tok, na ol i tok olsem, “Klaut i pairap.”
Na sampela i tok, “Wanpela ensel i toktok long em.”
Jisas i bekim tok olsem, “Dispela tok nau yupela i harim, em i no bilong helpim mi.
Em i bilong helpim yupela.
Nau bai God i skelim pasin bilong ol manmeri bilong dispela graun.
Nau bai em i rausim dispela hetman i save bosim dispela graun.
Jisas i mekim dispela tok bilong tokaut long pasin em bai i dai long en.
Orait na ol manmeri i bekim tok bilong em olsem, “Mipela i harim tok olsem long lo bilong God, taim dispela man God i makim bilong kisim bek ol manmeri bilong en, em i kamap, orait em bai i stap oltaim oltaim.
Orait olsem wanem na yu tok, ‘Ol i mas litimapim Pikinini Bilong Man’?
Dispela Pikinini Bilong Man em i husat tru?”
Na Jisas i tokim ol olsem, “Liklik taim tasol bai lait i stap yet wantaim yupela.
Nau yupela i gat lait yet, olsem na yupela i mas wokabaut long lait, nogut tudak i karamapim yupela.
Man i wokabaut long tudak, em i no save, em i go we.
Nau lait i stap yet wantaim yupela, olsem na yupela i mas bilip long lait, na bai yupela i kamap pikinini bilong lait.”
Jisas i toktok wantaim ol manmeri pinis, orait em i lusim ol na i go hait long ol.
Ol i bin lukim em i wokim planti mirakel o mak, tasol ol i no bilip long em.
Olsem na tok bilong profet Aisaia i kamap tru.
Aisaia i bin tok olsem, “Bikpela, husat i bilipim tok bilong mipela?
Na husat i bin lukim Bikpela i mekim kain strongpela wok olsem nau em i mekim?”
Ol i no inap bilip long Jisas.
As bilong dispela em Aisaia i raitim long narapela tok.
Em i bin tok olsem, “God i mekim ai bilong ol i no inap lukluk, na em i mekim tingting bilong ol i pas, nogut ai bilong ol i lukim wanpela samting na bel bilong ol i save long as bilong tok, na ol i tanim bel na kam bek long mi na mi mekim ol i kamap orait gen.”
Aisaia i lukim bikpela namba na strong bilong Jisas na em i mekim dispela tok long Jisas tasol.
Tru, planti hetman tu ol i bilip long Jisas.
Tasol ol i pret long ol Farisi, na ol i no tokaut long bilip bilong ol.
Ol i pret, nogut ol Farisi i tambuim ol long lotu wantaim ol arapela Juda.
Ol i laikim tumas bai ol man i litimapim nem bilong ol.
Ol i no laik bai God i litimapim nem bilong ol.
Jisas i tokaut strong olsem, “Man i bilip long mi, em i no bilip long mi tasol.
Em i bilip long Papa, em i bin salim mi na mi kam.
Na man i lukim mi, em i lukim Papa i bin salim mi na mi kam.
Mi kam long dispela graun olsem lait, bilong olgeta man i bilip long mi ol i no ken i stap long tudak.
Sapos wanpela man i harim tok bilong mi na em i no bihainim, orait bai mi no skelim em olsem jas.
Mi no kam bilong mi stap jas bilong ol manmeri bilong graun.
Mi kam bilong kisim bek ol.
Tasol man i givim baksait long mi na i no kisim tok bilong mi, em i gat jas bilong skelim em.
Tok mi bin autim, em bai i stap jas bilong dispela man long las de.
Mi no mekim tok long tingting bilong mi yet.
Papa i bin salim mi na mi kam, em yet i tokim mi long olgeta tok mi mas mekim na autim.
Na mi save, tok bilong Papa em i save kamapim laip i stap gut oltaim oltaim.
Olsem na olgeta tok mi mekim, em mi save mekim olsem Papa i bin tokim mi.”
De bilong kaikai abus bilong tingim De God I Larim Ol Israel I Stap Gut em i no kamap yet, na Jisas i save, taim i kamap pinis bilong em i mas lusim dispela graun na i go long Papa.
Em i laikim tumas ol manmeri bilong en i stap long dispela graun, na em i laikim ol moa yet i go inap long taim em i dai.
Long apinun tru ol i kaikai i stap.
Satan i putim tingting pinis long bel bilong Judas, em pikinini bilong Saimon Iskariot, bilong em i mas putim Jisas long han bilong ol birua.
Jisas i save olsem, Papa i bin givim olgeta samting long han bilong Jisas yet.
Em i save tu olsem, God i bin salim em i kam, na bai em i go bek long God.
Olsem na Jisas i kirap na lusim kaikai, na em i rausim longpela klos bilong en, na i kisim wanpela taul na i pasim long bel bilong en.
Na em i kapsaitim wara long wanpela dis, na em i stat long wasim lek bilong ol disaipel na mekim drai long taul em i bin pasim long bel bilong en.
Orait em i kam long Saimon Pita.
Na Pita i askim em, “Bikpela, ating yu laik wasim lek bilong mi?”
Na Jisas i bekim tok bilong em olsem, “Samting mi mekim, nau yu no klia long en.
Tasol bihain bai yu klia.”
Na Pita i tokim em, “Yu no ken wasim lek bilong mi.
Na Jisas i bekim tok olsem, “Sapos mi no wasim yu, orait yu no inap i stap wantaim mi.”
Na Saimon Pita i tokim em, “Bikpela, sapos olsem, orait yu no ken wasim lek bilong mi tasol.
Yu mas wasim han na het tu wantaim.”
Na Jisas i tokim em, “Man i waswas pinis em i no mas waswas gen.
Em i klin pinis, na em i mas wasim lek tasol.
Na yupela i stap klin pinis.
Tasol mi no tok long yupela olgeta.”
Jisas i save pinis long dispela man i laik givim em long han bilong ol birua.
Olsem na em i tok, “I no yupela olgeta i stap klin.”
Jisas i wasim pinis lek bilong ol, na em i putim longpela klos bilong en na i sindaun gen.
Na em i askim ol olsem, “Ating yupela i save long as bilong dispela samting mi mekim long yupela?
Yupela i save kolim mi Tisa na Bikpela.
Na i gutpela yupela i tok olsem.
Mi Tisa na mi Bikpela bilong yupela.
Mi Bikpela na mi Tisa, na mi wasim lek bilong yupela.
Orait yupela tu i mas wasim lek bilong ol arapela man bilong lain bilong yumi.
Mi soim pasin long yupela, na yupela tu i mas mekim wankain pasin olsem nau mi mekim long yupela.
Tru tumas mi tokim yupela, wokboi i no winim bikman bilong en.
Na man i go long wanpela wok, em i no stap antap long man i bin salim em i go.
Nau yupela i save pinis long as tingting bilong dispela pasin mi mekim, na sapos yupela i bihainim gut, orait yupela i ken amamas.
“Mi no tok long yupela olgeta.
Mi save long yupela ol man mi bin makim bilong mi, na mi save olsem tok i stap long buk bilong God, em bai i kamap tru.
Dispela tok i olsem, ‘Man i kaikai bret wantaim mi, em i litimapim lek bilong krungutim mi.’
Dispela samting i no kamap yet na nau mi tokim yupela pinis long en.
Olsem na bihain, taim em i kamap pinis, orait yupela i ken bilip olsem, Mi Yet Mi Stap Olsem.
Tru tumas mi tokim yupela, man i kisim wokman mi bin salim i go, na i mekim gut long em, dispela man i kisim mi na i mekim gut long mi yet.
Na man i kisim mi, em i kisim God, em i bin salim mi na mi kam.”
20-25 na Mak 14.
17-21 na Luk 22.
Jisas i tok pinis na bel bilong en i hevi tumas.
Na em i autim tok olsem, “Tru tumas mi tokim yupela, wanpela bilong yupela bai i givim mi long han bilong ol man i birua long mi.”
Em i tok olsem, na ol disaipel wan wan ol i lukluk long ol arapela.
Ol i no save, em i tok long husat.
Na dispela disaipel Jisas i save laikim tumas, em i stap klostu tru long Jisas.
Olsem na Saimon Pita i mekim nais long het bilong en na i tokim em, “Yu askim em, em i tok long husat.”
Orait na dispela disaipel i putim het bilong en klostu long bros bilong Jisas na i askim em olsem, “Bikpela, yu tok long husat?”
Na Jisas i bekim tok olsem, “Bai mi kisim dispela hap kaikai na putim long sup na givim long wanpela man.
Em dispela man tasol mi tok long en.”
Orait em i putim hap kaikai long sup, na i givim long Judas, pikinini bilong Saimon Iskariot.
Judas i kisim dispela kaikai pinis, na Satan i go insait long bel bilong em.
Na Jisas i tokim em olsem, “Samting yu laik mekim, em yu mas mekim hariap.”
Olgeta man i sindaun long tebol ol i harim dispela tok Jisas i givim long Judas, tasol ol i no save long as bilong tok.
Judas i save lukautim bokis mani, na sampela i ting Jisas i tokim em long go baim ol samting bilong bikpela de bilong lotu, o long em i mas i go givim ol samting long ol rabisman.
Orait Judas i kisim dispela hap kaikai pinis, na kwiktaim em i go ausait.
Na ples i tudak pinis.
Judas i go ausait pinis, orait Jisas i tok, “Nau Pikinini Bilong Man em i kisim biknem.
Na God i kisim biknem long Pikinini Bilong Man.
Na taim God i kisim biknem long em, orait God yet bai i givim biknem long Pikinini Bilong Man, na em bai i mekim olsem wantu tasol.
Ol pikinini, liklik taim tasol bai mi stap wantaim yupela.
Na bai yupela i wok long painim mi.
Mi bin tokim ol Juda, na nau mi mekim wankain tok long yupela tu, yupela i no inap i go long ples mi go long en.
Na nau mi givim nupela lo long yupela olsem, yupela wan wan i mas laikim tru ol arapela.
Mi bin laikim yupela tru, na olsem tasol yupela wan wan i mas laikim tru ol arapela.
Sapos yupela wan wan i laikim tru ol arapela man bilong lain bilong mi, orait dispela bai i soim olgeta man olsem, yupela i disaipel bilong mi.”
31-35 na Mak 14.
27-31 na Luk 22.
Orait Saimon Pita i askim Jisas olsem, “Bikpela, yu bai go we?”
Na Jisas i bekim tok olsem, “Ples mi go long en, em nau yu no inap bihainim mi na yu go long en.
Tasol bihain bai yu bihainim mi i kam.”
Na Pita i askim em, “Bikpela, olsem wanem na mi no inap bihainim yu nau?
Bai mi inap lusim laip bilong mi bilong helpim yu.”
Na Jisas i bekim tok olsem, “Yu ting yu inap lusim laip bilong yu bilong helpim mi, a?
Tru tumas mi tokim yu, taim kakaruk i no krai yet, yu bai tok tripela taim olsem, yu no save long mi.”
Jisas i tok moa olsem, “Yupela i no ken bel hevi na tingting planti.
Yupela i bilip long God.
Yupela i mas bilip long mi tu.
Long haus bilong Papa bilong mi i gat planti rum i stap, na mi go bilong redim ples bilong yupela.
Sapos i no olsem, orait mi no inap mekim dispela tok long yupela.
Na sapos mi go redim ples bilong yupela, bai mi kam bek na kisim yupela i go i stap wantaim mi.
Na ples mi stap long en, yupela tu bai i stap long en wantaim mi.
Na yupela i save pinis long rot bilong i go long dispela ples mi laik i go long en.”
Tomas i tokim em, “Bikpela, yu go we, em mipela i no save.
Olsem wanem na mipela inap save long rot?”
Na Jisas i tokim em olsem, “Mi yet mi rot, na mi as bilong tok tru, na mi as bilong laip.
Papa long narapela rot.
Long mi tasol.
Sapos yupela i save pinis long mi, nau bai yupela inap save long Papa bilong mi tu.
Nau yupela i stat long save long em.
Na yupela i lukim em pinis.”
Filip i tokim Jisas olsem, “Bikpela, yu soim Papa long mipela, na dispela bai inapim laik na tingting bilong mipela.”
Na Jisas i tokim em, “Filip, longpela taim pinis mi stap wantaim yupela, na yu no save yet long mi, a?
Man i lukim mi, em i lukim Papa.
Olsem wanem na yu tok, ‘Yu soim Papa long mipela’?
Ating yu no bilip long mi stap long Papa, na Papa i stap long mi?
Tok mi givim long yupela, em mi no mekim long tingting bilong mi yet.
Papa i stap long mi, em i save mekim ol wok bilong en.
Yupela i mas bilip long dispela tok.
Mi stap long Papa, na Papa i stap long mi.
Sapos nogat, orait yupela i mas tingim olgeta wok mi save mekim, na dispela bai i kirapim bilip bilong yupela.
“Tru tumas mi tokim yupela, man i bilip long mi, bai em tu i mekim olkain wok mi save mekim.
Na bai em i mekim ol bikpela wok i winim wok mi bin mekim, long wanem, mi go long Papa.
Na olgeta samting yupela i askim long nem bilong mi, em bai mi mekim.
Olsem na Papa bai i kisim biknem long Pikinini bilong en.
Olgeta samting yupela i askim long nem bilong mi, em bai mi mekim.”
Jisas i tok moa olsem, “Sapos yupela i laikim mi tru, orait yupela bai i bihainim gut ol tok bilong mi.
Na bai mi askim Papa, na em bai i givim yupela narapela Helpim bilong strongim yupela.
Na em bai i stap wantaim yupela oltaim oltaim.
Dispela Helpim em i Spirit bilong tok tru.
Ol manmeri bilong graun ol i no inap kisim em.
Ol i no lukim em, na ol i no save long em.
Tasol yupela i save long em.
Em i stap wantaim yupela, na em bai i stap insait long yupela.
“Mi no inap lusim yupela na larim yupela i stap nating, olsem pikinini i no gat papamama.
Mi bai kam long yupela.
Liklik taim na bai ol manmeri bilong graun i no lukim mi moa.
Tasol yupela bai i lukim mi.
Mi stap laip, olsem na yupela tu bai i stap laip.
Long dispela de yupela bai i save, mi stap long Papa bilong mi, na yupela i stap long mi, na mi stap long yupela.
Man i kisim lo bilong mi na i bihainim gut, dispela man em i laikim mi tru.
Na man i laikim mi, Papa bilong mi bai i laikim em.
Na mi tu bai mi laikim em, na bai mi soim mi yet long em.”
Jisas i tok olsem, na narapela Judas, em i no Iskariot, em i askim Jisas olsem, “Bikpela, olsem wanem na yu bai soim yu yet long mipela, tasol yu no inap soim yu yet long ol manmeri bilong graun?”
Na Jisas i bekim tok bilong em olsem, “Sapos man i laikim mi tru, em bai i bihainim gut tok bilong mi.
Na Papa bilong mi bai i laikim dispela man.
Na bai mitupela i kam long em na i stap wantaim em oltaim oltaim.
Man i no laikim mi tru, em i no save bihainim gut tok bilong mi.
Dispela tok yupela i harim, em i no tok bilong mi yet.
Em i tok bilong Papa, em i bin salim mi na mi kam.
“Taim mi stap yet wantaim yupela, mi tokim yupela long ol dispela samting.
Tasol Helpim tru bilong strongim yupela em i Holi Spirit.
Na long nem bilong mi, Papa bai i salim em i kam.
Em bai i skulim yupela long olgeta samting.
Na bai em i kirapim tingting bilong yupela na bai yupela i tingim gen olgeta tok mi bin givim long yupela.
“Mi laik lusim yupela, na mi givim bel isi long yupela bai em i ken i stap long yupela.
Bel isi bilong mi, em mi givim long yupela.
Na bel isi mi givim long yupela, em i no wankain olsem ol manmeri bilong graun i save givim.
Olsem na yupela i no ken bel hevi na tingting planti, na yupela i no ken pret.
Yupela i harim pinis dispela tok mi givim long yupela, ‘Mi lusim yupela na mi go.
Na bai mi kam bek long yupela.’
Sapos yupela i laikim mi tru, orait dispela inap mekim yupela i amamas, long wanem, mi go long Papa, na Papa i stap namba wan tru na i winim mi.
Dispela samting i no kamap yet, na nau mi tokim yupela pinis long en.
Olsem na bihain, taim em i kamap pinis, yupela i ken bilip.
“Mi no inap mekim planti toktok moa wantaim yupela, long wanem, dispela hetman i save bosim dispela graun em i kam nau.
Em i no gat strong bilong mekim wanpela samting long mi, tasol mi laik bai ol manmeri bilong graun i save, mi laikim tru Papa, na mi save mekim olgeta samting Papa i tokim mi long mekim.
Orait yupela kirap, na yumi go.”
Jisas i tok moa olsem, “Mi yet mi diwai wain tru.
Na Papa bilong mi em i papa bilong gaden wain.
Olgeta han bilong mi i no save karim kaikai, em Papa i save rausim.
Na olgeta han i save karim kaikai, em Papa i save rausim ol lip samting bilong en i nogut, na mekim em i kamap klin, bai em i ken karim planti kaikai.
Yupela i kamap klin pinis.
Dispela tok mi givim yupela, em i mekim yupela i kamap klin.
Yupela i mas pas long mi, na bai mi pas long yupela.
Sapos han bilong diwai wain em i no pas long diwai, orait em i no inap karim kaikai.
Olsem tasol, sapos yupela i no pas long mi, yupela tu i no inap karim kaikai.
“Mi yet mi diwai wain, na yupela i han bilong diwai wain.
Man i pas long mi na mi pas long em, em i save karim planti kaikai.
Sapos yupela i lusim mi, yupela i no inap mekim wanpela samting.
Sapos wanpela man i no pas long mi, orait ol bai i rausim em olsem ol i save rausim han bilong diwai, na em bai i drai.
Na ol i save bungim ol dispela han na tromoi long paia na kukim.
“Sapos yupela i pas long mi, na tok bilong mi em i stap long yupela, orait yupela i ken askim inap long laik bilong yupela, na ol samting bai i kamap olsem yupela i bin tok.
Yupela i mas karim planti kaikai na i stap disaipel bilong mi, na long dispela pasin Papa bilong mi i kisim biknem.
Papa i save laikim mi tumas, na long wankain pasin mi bin laikim yupela.
Oltaim yupela i mas i stap insait long dispela laikim bilong mi.
Sapos yupela i bihainim gut ol lo na tok bilong mi, orait yupela bai i stap insait long laikim bilong mi, olsem mi bin bihainim gut ol lo na tok bilong Papa bilong mi, na mi stap insait long laikim bilong em.
Mi laik bai amamas bilong mi i ken i stap long yupela, na bai dispela amamas i ken pulap tru long bel bilong yupela.
Olsem na mi mekim dispela tok long yupela.
Lo bilong mi em i olsem.
Yupela wan wan i mas laikim tru ol arapela, long wankain pasin olsem mi bin laikim yupela.
Sapos wanpela man i laikim tumas ol pren bilong en na i lusim laip bilong em yet bilong helpim ol, orait dispela pasin bilong laikim ol arapela i winim tru ol arapela pasin bilong laikim ol arapela manmeri.
Na sapos yupela i mekim olsem mi bin tokim yupela, orait yupela i stap pren bilong mi.
Wokboi i no save long ol samting bikman bilong en i save mekim.
Olsem na mi no kolim yupela ‘wokboi’ moa.
Olgeta tok mi harim long Papa bilong mi, em mi tokim yupela pinis.
Olsem na mi kolim yupela ‘pren.’
“Yupela i no bin makim mi bilong i stap wantaim yupela.
Mi makim yupela bilong i stap ol lain bilong mi.
Na mi givim wok long yupela, bai yupela i ken i go na karim kaikai, na bai kaikai bilong yupela i ken i stap gut.
Olsem na sapos yupela i beten long Papa long nem bilong mi na askim em long givim wanpela samting long yupela, em bai i givim long yupela.
Mi givim lo long yupela olsem.
Yupela wan wan i mas laikim tru ol arapela.”
Jisas i tok moa olsem, “Sapos ol manmeri bilong graun i birua long yupela, orait yupela i no ken lusim tingting, pastaim ol i bin birua long mi tu.
Sapos yupela i stap olsem ol man bilong dispela graun, orait ol manmeri bilong graun ol inap laikim yupela olsem ol lain bilong ol yet.
Tasol yupela i no man bilong dispela graun.
Mi makim yupela pinis bai yupela i lusim pasin bilong dispela graun.
Olsem na ol manmeri bilong graun i save birua long yupela.
Yupela i mas tingim gut dispela tok mi mekim long yupela.
Wokboi i no winim bikman bilong en.
Sapos ol i bin mekim nogut long mi, orait ol bai i mekim nogut long yupela tu.
Na sapos ol i bin bihainim tok bilong mi, orait ol bai i bihainim tok bilong yupela tu.
Tasol ol i no save long Papa, em i bin salim mi na mi kam.
Olsem na ol bai i mekim olgeta dispela pasin nogut long yupela, long wanem, ol i save olsem yupela i lain bilong mi.
“Sapos mi no bin i kam na givim tok long ol, orait ol bai i no gat asua bilong sin bilong ol.
Tasol nau ol i no gat rot bilong haitim sin bilong ol.
Man i birua long mi, em i birua long Papa bilong mi tu.
Sapos mi no bin i stap namel long ol na mekim ol dispela strongpela wok i no gat narapela man i bin mekim bipo, orait ol bai i no gat asua bilong sin bilong ol.
Tasol ol i lukim pinis ol dispela wok bilong mi, na ol i birua long mi na long Papa bilong mi wantaim.
Dispela pasin ol i mekim, em i kamap bilong inapim wanpela tok i stap long lo bilong ol.
Dispela tok em i olsem, ‘Ol man i birua nating long mi.’
“Spirit bilong strongim yupela em i stap wantaim Papa, na mi bai salim em i kam long yupela.
Em Spirit bilong tok tru, na em i save stap wantaim Papa na i kam.
Em bai i kam na tokaut klia long ol wok na pasin bilong mi.
Na yupela tu i mas autim tok, long wanem, yupela i bin i stap wantaim mi long taim mi statim wok, na yupela i stap wantaim mi i kam inap nau.
“Mi no laik bai yupela i lusim bilip, olsem na mi bin mekim dispela tok long yupela.
Bai ol i tambuim yupela long kam lotu wantaim ol.
Na bihain bai taim i kamap, na ol man i kilim yupela i dai, ol bai i ting ol i mekim gutpela wok bilong God.
Ol i no save long Papa, na ol i no save long mi.
Olsem na ol bai i mekim ol dispela pasin.
Tasol nau mi tokim yupela pinis long ol dispela samting bai i kamap.
Na bihain, taim ol man i mekim ol dispela pasin long yupela, orait yupela i ken tingim dispela tok mi bin givim yupela.”
Jisas i tok moa olsem, “Bipo mi yet mi stap wantaim yupela, olsem na mi no tokim yupela long ol dispela samting.
Tasol nau mi go long Papa, em i bin salim mi na mi kam.
Na i no gat wanpela bilong yupela i askim mi, ‘Yu go we?’
Mi mekim dispela tok long yupela, na nau bel bilong yupela i hevi tumas.
Tasol mi tok tru long yupela, mi lusim yupela na mi go, em i bilong helpim yupela.
Sapos mi no i go, orait Spirit bilong strongim yupela em bai i no inap i kam long yupela.
Tasol sapos mi go, orait bai mi salim em i kam long yupela.
Em bai i kam na mekim ol man bilong graun i save tru long as bilong sin, na long as bilong stretpela pasin, na long as bilong kot bilong God.
As bilong sin, em i olsem, ol i no bilip long mi.
As bilong stretpela pasin, em i olsem, mi go long Papa, na bai yupela i no lukim mi moa.
As bilong kot bilong God, em i olsem, dispela hetman i save bosim dispela graun em i lus pinis long kot.
“Mi gat planti tok moa mi laik givim yupela, tasol yupela i no inap kisim nau.
Tasol taim Spirit bilong tok tru i kam, em bai i stiaim tingting bilong yupela na bai yupela i save long olgeta tok i tru.
Em bai i no mekim tok long tingting bilong em yet.
Tok em i harim, dispela tasol bai em i autim.
Na bai em i tokim yupela long ol samting i laik kamap bihain.
Bai em i kisim tok bilong mi na autim long yupela, na long dispela pasin em bai i kamapim biknem na strong bilong mi.
Olgeta samting bilong Papa em i bilong mi.
Olsem na mi tok, em bai i kisim tok bilong mi na autim long yupela.”
Jisas i tok moa olsem, “Liklik taim tasol na bai yupela i no lukim mi moa.
Na bihain liklik taim gen na bai yupela i lukim mi.”
Sampela bilong ol disaipel i toktok namel long ol yet olsem, “Wanem as bilong dispela tok em i mekim long yumi?
Em i tok, ‘Liklik taim tasol na bai yupela i no lukim mi, na bihain liklik taim gen na bai yupela i lukim mi.’
Na tu em i tok, ‘As bilong dispela, em i olsem.
Mi go long Papa.’
Na ol i tok, “Dispela ‘liklik taim’ em i tok long en, em i wanem samting?
Yumi no save as bilong dispela tok em i mekim.”
Jisas i save olsem ol i laik askim em.
Olsem na em i tokim ol, “Ating yupela i wok long askim nabaut long as bilong dispela tok mi mekim?
Mi tok olsem, ‘Liklik taim tasol na bai yupela i no lukim mi.
Na bihain liklik taim gen na bai yupela i lukim mi.’
Tru tumas mi tokim yupela, yupela bai i krai bikpela na krai sori tru.
Tasol ol manmeri bilong graun ol bai i amamas.
Bel bilong yupela bai i hevi.
Tasol bel hevi bilong yupela em bai i tanim na i kamap amamas tru.
Meri i laik karim pikinini, em i save, taim bilong en i kamap pinis.
Olsem na em i bel hevi.
Tasol taim em i karim pikinini pinis, em i no tingting moa long dispela pen.
Em i amamas tasol long pikinini i kamap pinis long graun.
Olsem tasol, nau yupela i bel hevi.
Tasol mi bai lukim yupela gen, na bel bilong yupela bai i amamas.
Na i no gat wanpela man inap rausim dispela amamas bilong yupela.
Na long dispela taim yupela bai i no askim mi long wanpela samting.
Mi tok tru long yupela, sapos yupela i askim Papa long wanpela samting long nem bilong mi, orait em bai i givim long yupela.
Bipo yupela i no askim long kisim wanpela samting long nem bilong mi.
Yupela i mas askim, na bai yupela i kisim, na bai amamas i ken pulap tru long bel bilong yupela.”
Jisas i tok moa olsem, “Mi bin mekim ol dispela tok long yupela long tok bokis.
Bihain bai mi no mekim tok bokis moa long yupela.
Bai mi tokaut klia na tokim yupela long Papa.
Long dispela taim yupela bai i prea long nem bilong mi.
Na mi no tokim yupela olsem, mi yet bai mi prea long Papa long em i helpim yupela.
Papa em yet i laikim yupela, long wanem, yupela i bin laikim mi, na yupela i bilip pinis long mi bin stap wantaim God na mi kam.
Bipo mi bin stap wantaim Papa, na mi lusim em na mi kam long graun.
Nau mi laik lusim graun na mi go bek long Papa.”
Ol disaipel bilong en i tok olsem, “Yes, nau yu tok klia.
Nau yu no mekim tok bokis.
Nau mipela i save, yu no mas wetim man i askim yu pastaim na yu bekim askim bilong en.
Yu save pinis long olgeta samting.
Olsem na mipela i bilip olsem yu bin i stap wantaim God na yu kam.”
Jisas i bekim tok bilong ol olsem, “Nau yupela i bilip, a?
Taim i klostu nau.
Yes, em i kamap pinis, na ol bai i ranim yupela olgeta wan wan i go nabaut long ples bilong yupela.
Na yupela bai i lusim mi na bai mi stap wanpis.
Tasol mi no inap i stap wanpis tru, long wanem, Papa i stap wantaim mi.
Mi laik bai yupela i pas long mi na bai yupela i stap bel isi, olsem na mi bin mekim dispela tok long yupela.
Long taim yupela i stap long dispela graun, ol hevi bai i kamap long yupela, tasol bel bilong yupela i ken i stap strong.
Mi winim pinis strong bilong dispela graun.”
Jisas i autim tok pinis long ol disaipel, na em i lukluk i go antap long heven, na em i tok olsem, “Papa, taim i kamap pinis.
Nau yu ken givim biknem long Pikinini bilong yu, olsem na bai Pikinini i ken givim biknem long yu.
Long wanem, yu givim namba pinis long em.
Yu makim em bilong i stap het bilong olgeta manmeri, na em inap givim laip long ol man yu bin givim long em, em laip bilong i stap gut oltaim oltaim.
Na laip bilong i stap gut oltaim, em i olsem.
Ol man i kisim dispela laip, ol i save long yu, yu wanpela tasol yu God tru.
Na ol i save long Jisas Krais, em yu bin salim i kam.
“Mi bin soim biknem na strong bilong yu long ol manmeri bilong dispela graun.
Mi pinisim pinis dispela wok yu bin givim mi long mekim.
Papa, taim graun i no kamap yet, mi stap wantaim yu na mi gat biknem.
Nau mi laik bai yu givim dispela biknem long mi gen na bai mi stap wantaim yu.
“Mi autim pinis nem bilong yu long ol man yu bin givim mi long dispela graun.
Ol i man bilong yu, na yu givim ol pinis long mi.
Na ol i bin bihainim gut tok bilong yu.
Nau ol i save, olgeta samting yu givim mi pinis, em i kam long yu tasol.
Olgeta tok yu givim mi, em mi givim pinis long ol.
Na ol i kisim, na ol i save tru tumas olsem, bipo mi bin stap wantaim yu na mi kam.
Na ol i bilip olsem, yu bin salim mi na mi kam.
“Mi beten bilong helpim ol.
Mi no beten bilong helpim olgeta manmeri bilong graun.
Mi beten bilong helpim ol dispela man yu bin givim mi, long wanem, ol i bilong yu.
Olgeta manmeri bilong mi, ol i bilong yu.
Na olgeta manmeri bilong yu, ol i bilong mi.
Na taim ol manmeri i lukim ol dispela lain bilong mi, ol i save long biknem bilong mi.
“Nau mi kam long yu, na mi no inap i stap moa long graun.
Tasol ol bai i stap long graun.
Na Papa, yu holi na i no gat wanpela i olsem yu, yu ken lukautim ol long strong bilong nem bilong yu, em dispela nem yu bin givim long mi.
Olsem na ol i ken i stap wanpela tru, olsem mitupela i stap wanpela tru.
Taim mi stap wantaim ol, mi lukautim ol long strong bilong nem bilong yu, em dispela nem yu bin givim mi.
Mi bin was gut long ol na i no gat wanpela bilong ol i lus.
Man bilong lus, em wanpela tasol i lus, bai tok i stap long buk bilong yu i ken kamap tru.
Nau mi kam long yu.
Na mi mekim ol dispela tok long taim mi stap yet long graun, bai amamas bilong mi i ken pulap i stap long bel bilong ol.
“Tok bilong yu, mi givim pinis long ol.
Na ol manmeri bilong dispela graun ol i save birua long ol, long wanem, ol manmeri bilong mi ol i no bilong dispela graun, olsem mi tu mi no bilong dispela graun.
Mi no askim yu long kisim ol i go aut long dispela graun.
Mi beten long yu long yu ken lukautim ol, na man nogut i no ken bagarapim ol.
Ol i no bilong dispela graun, olsem mi yet mi no bilong dispela graun.
Tok bilong yu i tru olgeta, na mi laik bai yu mekim tok tru bilong yu i wok insait long bel bilong ol, na mekim ol i kamap ol lain bilong yu stret.
Bipo yu bin salim mi na mi kam i stap namel long ol manmeri bilong graun.
Olsem tasol mi bin salim ol man yu bin givim mi bai ol i go i stap namel long ol manmeri bilong graun.
Na bilong helpim ol, mi givim laip bilong mi olgeta long yu, olsem bai tru tumas ol i ken kamap man bilong yu stret.
“Tasol mi no beten bilong helpim ol dispela man tasol.
Mi beten bilong helpim ol manmeri bai i harim tok bilong ol na i bilip long mi.
Mi laik bai dispela olgeta man i ken i stap wanbel, olsem yu Papa, yu stap long mi na mi stap long yu.
Olsem tasol mi laik bai ol i ken i stap long mitupela, na bai ol manmeri bilong graun i ken bilip olsem yu bin salim mi na mi kam.
Yu bin givim bikpela namba na strong long mi, na mi bin givim long ol, bai ol i ken i stap wanbel, olsem mitupela i stap wanbel.
Mi stap long ol, na yu stap long mi, na long dispela pasin mi laik bai ol i ken kamap wanbel tru.
Olsem na ol manmeri bilong graun i ken save, yu bin salim mi na mi kam, na yu laikim ol dispela lain bilong mi long wankain pasin olsem yu bin laikim mi.
“Papa, mi laik bai ol manmeri yu bin givim long mi ol i ken i stap wantaim mi long ples mi stap long en.
Mi laik bai ol i ken lukim bikpela lait na namba bilong mi.
Taim graun i no kamap yet, yu laikim mi, na yu bin givim dispela lait na namba long mi.
Stretpela Papa, ol manmeri bilong graun ol i no save long yu.
Tasol mi save long yu.
Na ol dispela lain bilong mi, ol i save, yu bin salim mi na mi kam.
Mi bin kamapim nem bilong yu long ol.
Na bai mi kamapim moa yet, bai ol i ken kisim pasin bilong laikim ol arapela man, olsem yu save laikim mi.
Na mi tu mi ken i stap long ol.”
47-56 na Mak 14.
43-50 na Luk 22.
Jisas i mekim dispela tok pinis, na em wantaim ol disaipel bilong en ol i go brukim wara Kidron.
Long hapsait bilong dispela wara wanpela gaden i stap, na Jisas wantaim ol disaipel bilong en ol i go insait long gaden.
Judas, em man i laik givim Jisas long han bilong ol birua, em tu i save long dispela gaden, long wanem, planti taim Jisas i save bung wantaim ol disaipel bilong en long dispela gaden.
Olsem na Judas i kisim ol lain soldia na sampela plisman bilong ol bikpris na ol Farisi, na em i bringim ol i kam long dispela hap.
Na ol i holim ol lam na bombom na ol samting bilong pait.
Jisas i save long olgeta samting i laik kamap long en.
Olsem na em i go klostu long ol dispela lain na i askim ol olsem, “Yupela i painim husat?”
Ol i bekim tok bilong em olsem, “Mipela i kam bilong painim Jisas bilong Nasaret.”
Na Jisas i tokim ol, “Em mi tasol.”
Na Judas, em man i laik givim em long ol, em i sanap wantaim ol.
Na Jisas i askim ol gen, “Yupela i painim husat?”
Na ol i tok, “Jisas bilong Nasaret.”
Na Jisas i bekim tok olsem, “Mi tokim yupela pinis, em mi tasol.
Na sapos yupela i painim mi, orait larim ol dispela man i go.”
Long dispela pasin em inapim dispela tok em i bin mekim bipo, “Ol dispela man yu bin givim mi, i no gat wanpela bilong ol i lus.”
Saimon Pita i bin karim wanpela bainat i kam, na em i pulim bainat na i paitim wokboi bilong hetpris, na bainat i katim yau long han sut bilong dispela wokboi na yau i pundaun.
Nem bilong dispela wokboi em Malkus.
Na Jisas i tokim Pita, “Putim bainat i go bek long paus bilong en.
Yu ting mi no inap dring long dispela kap Papa i bin givim mi?”
Orait na ol lain soldia na namba wan ofisa bilong ol, na ol plisman bilong ol Juda, ol i holimpas Jisas na pasim em long baklain.
Na ol i kisim em i go long Anas pastaim.
Anas em i tambu bilong Kaiafas.
Kaiafas em hetpris long dispela yia na em i dispela man i bin tokim ol Juda olsem, “I gutpela sapos wanpela man tasol i kisim ples bilong ol manmeri na i dai.”
69-70 na Mak 14.
66-68 na Luk 22.
Saimon Pita wantaim narapela disaipel, tupela i bihainim Jisas i go.
Hetpris i save long dispela arapela disaipel, olsem na em i bihainim Jisas i go insait long banis bilong hetpris.
Tasol Pita i sanap i stap ausait klostu long dua.
Olsem na dispela arapela disaipel, hetpris i save long en, em i go tokim meri i bosim dua, na em i bringim Pita i kam insait.
Meri i bosim dua, em i askim Pita olsem, “Ating yu tu yu disaipel bilong dispela man?”
Na Pita i tok, “Nogat.
Mi no disaipel bilong en.”
Ol wokboi na ol plisman i bin wokim wanpela paia.
Ples i kol, na ol i sanap na hatim skin bilong ol i stap.
Na Pita tu i sanap wantaim ol na i hatim skin bilong en.
59-66 na Mak 14.
55-64 na Luk 22.
Long dispela taim hetpris i askim Jisas long ol disaipel bilong en, na long tok em i bin givim long ol man.
Na Jisas i bekim tok olsem long em, “Mi bin givim tok long ol manmeri long ples klia.
Oltaim mi bin skulim ol manmeri insait long ol haus lotu na insait long banis bilong tempel, long ol ples olgeta Juda i save bung long en.
Mi no bin mekim wanpela tok long ples hait.
Olsem na bilong wanem yu askim mi?
Yu mas askim ol man i bin harim dispela tok.
Ol i save long tok mi bin mekim.”
Jisas i tok olsem na wanpela plisman i sanap i stap, em i solapim Jisas na i tok, “Olsem wanem tru na yu bekim tok bilong hetpris long dispela kain pasin?”
Na Jisas i bekim tok bilong em olsem, “Sapos mi mekim tok nogut, orait yu mas tokaut klia long dispela tok mi bin mekim.
Tasol sapos mi mekim gutpela tok, orait watpo yu paitim mi?”
Orait Anas i salim Jisas i go long hetpris Kaiafas.
Na ol i no rausim dispela baklain ol i bin pasim em long en.
71-75 na Mak 14.
69-72 na Luk 22.
Saimon Pita i sanap i stap na i hatim skin bilong en.
Na ol i askim em olsem, “Ating yu tu yu disaipel bilong en, a?”
Na em i tok, “Nogat.
Mi no disaipel bilong en.”
Tasol wanpela wokboi bilong hetpris, em i wanlain bilong dispela man Pita i bin katim yau bilong en, em i tok, “Ating mi bin lukim yu i stap wantaim em long gaden, a?”
Na Pita i tok gen, “Nogat.”
Na long dispela taim stret, kakaruk i krai.
1-2 na 27.
11-14 na Mak 15.
1-5 na Luk 23.
Orait ol Juda i kisim Jisas na ol i lusim haus bilong Kaiafas na ol i bringim em i go long haus bilong namba wan gavman.
Em i moningtaim tru.
Ol i wet i stap ausait, na Pailat i kam long ol na i askim ol olsem, “Yupela i laik kotim dispela man long wanem samting?”
Na ol i bekim tok bilong en olsem, “Sapos em i no man bilong mekim pasin nogut, orait mipela i no inap bringim em i kam long yu.”
Na Pailat i tokim ol olsem, “Yupela kisim em i go na kotim em long lo bilong yupela yet.”
Na ol Juda i bekim tok olsem, “I tambu long mipela i kilim wanpela man i dai.”
Bipo Jisas i bin tok long pasin em bai i dai long en, na dispela samting i kamap bilong mekim tok bilong en i kamap tru.
Orait Pailat i go insait gen long haus gavman.
Na em i singautim Jisas i kam, na i askim em olsem, “Yu king bilong ol Juda, a?”
Na Jisas i bekim tok olsem, “Yu yet yu tingim na yu mekim dispela tok, o ol arapela man i bin tokim yu long mi?”
Na Pailat i bekim tok olsem, “Olsem wanem?
Mi wanpela Juda, a?
Lain bilong yu yet wantaim ol bikpris ol i bringim yu i kam long mi.
Yu bin mekim wanem?”
Orait Jisas i bekim tok olsem, “Kingdom bilong mi em i no bilong dispela graun.
Sapos kingdom bilong mi em i bilong dispela graun, orait inap ol wokman bilong mi i pait, na i no gat wanpela man inap putim mi long han bilong ol Juda.
Tasol kingdom bilong mi em i no bilong dispela graun.”
Na Pailat i askim em, “Olsem na i tru yu wanpela king, a?”
Na Jisas i bekim tok olsem, “Dispela tok bilong king, em tok bilong yu yet.
Mama i karim mi na mi kam long dispela graun bilong mekim wanpela wok tasol, em bilong autim tok tru, bai olgeta manmeri i ken harim.
Na olgeta man i bihainim tok tru, ol i save harim tok bilong mi.”
Na Pailat i askim em, “Tok tru, em wanem samting tru?”
15-31 na Mak 15.
6-20 na Luk 23.
Pailat i tok pinis na em i go ausait gen long ol Juda.
Na em i tokim ol olsem, “Mi no painim wanpela rong long em.
Tasol yupela i save long dispela pasin mi save bihainim.
Long olgeta yia long dispela bikpela de bilong lotu, mi save larim yupela i makim wanpela man i ken lusim kalabus na i go fri.
Olsem na ating yupela i laik bai mi lusim dispela king bilong ol Juda i go long yupela?”
Na ol i singaut gen olsem, “Em nogat.
Yu mas lusim Barabas.”
Barabas em i wanpela man bilong pait na stil.
Orait na Pailat i tok na ol i kisim Jisas na wipim em.
Na ol soldia i kisim ol rop i gat nil na wokim samting olsem hat bilong king, na ol i putim long het bilong em.
Na ol i putim wanpela retpela klos long em.
Na ol i kam klostu long em na ol i tok, “Gude, king bilong ol Juda!”
Na ol i solapim em.
Na Pailat i go ausait gen na i tokim ol manmeri olsem, “Lukim, mi bai bringim em i kam ausait long yupela, na bai yupela i ken save, mi no painim wanpela rong long em.”
Orait Jisas i kam ausait.
Dispela hat ol i wokim long rop i gat nil, em i stap yet long het bilong en.
Na dispela retpela klos em tu i stap long en.
Na Pailat i tokim ol, “Lukim.
Em hia dispela man.”
Orait ol bikpris na ol plisman i lukim em na ol i singaut olsem, “Kilim em!
Nilim em long diwai kros!”
Na Pailat i tokim ol olsem, “Yupela yet kisim em na nilim em long diwai kros.
Mi no painim wanpela rong long em.”
Tasol ol Juda i bekim tok bilong em olsem, “Mipela i gat wanpela lo, na dispela lo i tok, dispela man i mas i dai.
Long wanem, em i bin tok olsem, ‘Mi Pikinini Bilong God.’
Pailat i harim dispela tok na em i pret moa.
Na em i go insait gen long haus bilong gavman, na em i askim Jisas olsem, “Yu bilong wanem ples?”
Tasol Jisas i no bekim wanpela tok long em.
Orait Pailat i tokim em, “Olsem wanem?
Yu no laik bekim tok bilong mi, a?
Mi gat strong inap long lusim yu, na mi gat strong inap long nilim yu long diwai kros.
Ating yu no save long dispela?”
Na Jisas i bekim tok olsem, “Sapos God i stap antap em i no bin givim strong long yu, orait yu bai i no gat strong inap long daunim mi.
Olsem na man i bin putim mi long han bilong yu, sin bilong dispela man em i winim sin bilong yu na em i bikpela moa.”
Pailat i harim dispela tok na em i wok long painim rot bilong lusim Jisas i go.
Tasol ol Juda i singaut olsem, “Sapos yu lusim dispela man i go, orait yu no pren bilong Sisar.
Man i tok long em yet em i king, em i birua bilong Sisar.”
Pailat i harim dispela tok, na em i bringim Jisas i go ausait.
Na em i sindaun long sia bilong jas, long wanpela ples ol i kolim Plua Ston.
Long tok Hibru ol i kolim Gabata.
Dispela de em i de bilong redim ol kaikai samting bilong Bikpela De Bilong Tingim De God I Larim Ol Israel I Stap Gut.
Na em i olsem 12 klok belo.
Na Pailat i tokim ol Juda, “Lukim king bilong yupela.”
Na ol i singaut olsem, “Rausim em!
Rausim em i go!
Nilim em long diwai kros!”
Na Pailat i askim ol, “Yupela i laik bai mi nilim king bilong yupela long diwai kros?”
Na ol bikpris i bekim tok olsem, “Mipela i no gat narapela king.
Sisar wanpela tasol!”
Olsem na Pailat i givim Jisas long han bilong ol, bai ol i ken nilim em long diwai kros.
32-44 na Mak 15.
21-32 na Luk 23.
Orait na ol i kisim Jisas i go.
Na em yet i karim diwai kros bilong en, na em i lusim taun na i go long wanpela hap graun ol i kolim Bun Bilong Het.
Long tok Hibru ol i kolim Golgota.
Long dispela hap ol i hangamapim em long diwai kros.
Na ol i hangamapim tupela arapela man wantaim em, long hap na long hap.
Na Jisas i stap namel.
Na tu, Pailat i tok na ol i raitim wanpela tok na putim long diwai kros.
Dispela tok i olsem, “Jisas bilong Nasaret, king bilong ol Juda.”
Pailat i tokim ol long raitim dispela tok long tok Hibru na long tok Rom na long tok Grik.
Ples ol i hangamapim Jisas long diwai kros, em i stap klostu long taun, olsem na planti Juda i kam lukim na ol i ritim dispela tok.
Olsem na ol bikpris bilong ol Juda i tokim Pailat olsem, “Yu no ken raitim olsem, ‘King bilong ol Juda.’
Yu mas raitim tok olsem, ‘Dispela man i bin tok, “Mi king bilong ol Juda.”
Na Pailat i bekim tok, “Maski.
Tok mi raitim pinis em i mas i stap.”
Ol soldia i nilim Jisas pinis long diwai kros, na ol i kisim ol klos bilong en, na ol i tilim long 4-pela hap.
Na ol wan wan soldia i kisim wanpela wanpela hap.
Na ol i kisim siot bilong en tu, na ol soldia i lukim olsem ol i no bin kisim planti hap laplap na samapim bilong wokim dispela siot.
Ol i bin wokim long wanpela laplap tasol, na ol i no bin samapim.
Olsem na ol soldia i tok olsem, “Yumi no ken brukim dispela siot.
Yumi mas pilai satu bilong makim wanem man bai i kisim.”
Orait ol i mekim olsem, na long dispela pasin ol inapim wanpela tok i stap long buk bilong God.
Dispela tok i olsem, “Ol i tilim klos bilong mi, na ol i kisim.
Na ol i pilai satu bilong makim man i ken kisim saket bilong mi.”
Em dispela pasin tasol ol soldia i mekim.
Mama bilong Jisas wantaim susa bilong en na Maria, em meri bilong Klopas, na Maria bilong taun Makdala, ol dispela meri i sanap i stap klostu long diwai kros bilong Jisas.
Jisas i lukim mama bilong en wantaim dispela disaipel em i laikim tumas, tupela i sanap klostu.
Na Jisas i tokim mama olsem, “Meri, dispela man em i pikinini bilong yu.”
Na em i tokim dispela disaipel olsem, “Dispela meri em i mama bilong yu.”
Na stat long dispela taim dispela disaipel i kisim Maria i go long haus bilong en na i lukautim em.
45-56 na Mak 15.
33-41 na Luk 23.
Orait Jisas i save, olgeta wok bilong en i pinis nau.
Na em i tok olsem, “Nek bilong mi i drai.”
Em i mekim dispela tok na em inapim wanpela tok i stap long buk bilong God.
Wanpela sospen i gat wain em i stap klostu.
Olsem na ol i kisim wanpela spans na putim long wain.
Na taim wain i pulap long en, ol i pasim long han bilong diwai hisop na ol i putim i go long maus bilong Jisas.
Em i de bilong redim ol samting bilong de Sabat.
Dispela de Sabat em i bikpela de tru, olsem na ol Juda i no laik bai ol bodi i stap long diwai kros long dispela de.
Olsem na ol i tokim Pailat long brukim lek bilong ol man i stap long diwai kros, bai ol i ken dai hariap na ol i ken rausim bodi bilong ol.
Orait ol soldia i go na ol i brukim lek bilong dispela tupela man ol i bin hangamapim wantaim Jisas.
Tasol taim ol i kamap long Jisas, ol i lukim em i dai pinis.
Olsem na ol i no brukim lek bilong em.
Tasol wanpela soldia i sutim sait bilong Jisas long spia.
Na wantu blut wantaim wara i kapsait.
Man i lukim dispela, em i tokaut pinis long samting em i lukim.
Na dispela tok em i autim, em i tru.
Na em yet i save em i tok tru.
Olsem na yupela i ken bilip.
Ol dispela samting i mekim wanpela tok i stap long buk bilong God i kamap tru.
Dispela tok i olsem, “Bai ol i no brukim wanpela bun bilong en.”
Na narapela tok i stap long buk bilong God, em i olsem, “Bai ol i lukluk long dispela man ol i bin sutim.”
57-61 na Mak 15.
42-47 na Luk 23.
Orait bihain Josep bilong Arimatea i go askim Pailat long larim em i kisim bodi bilong Jisas.
Josep em i wanpela disaipel bilong Jisas, tasol em i pret long ol Juda na em i haitim bilip bilong en.
Pailat i tok orait long em, olsem na Josep i go kisim bodi bilong Jisas.
Na Nikodemus, em dispela man pastaim em i bin i kam lukim Jisas long nait, em tu i kam.
Em i bringim sampela sanda i gat gutpela smel, ol i bin wokim long blut bilong tupela kain diwai, em ol i bin tanim wantaim.
Hevi bilong dispela sanda em inap 30 kilogram.
Josep na Nikodemus tupela i kisim bodi bilong Jisas, na putim dispela sanda long en, na karamapim long ol gutpela laplap, olsem ol Juda i save mekim long bodi bilong ol man i dai pinis.
Klostu long dispela hap ol soldia i bin hangamapim Jisas long diwai kros, i gat wanpela gaden i stap.
Na long dispela gaden i gat wanpela nupela matmat i stap, em ol i no bin putim bodi bilong wanpela man long en yet.
Em i de bilong ol Juda i redim ol samting bilong de Sabat, na dispela matmat i stap klostu.
Olsem na tupela i karim bodi bilong Jisas i go putim long dispela matmat.
1-8 na Mak 16.
1-8 na Luk 24.
Maria bilong Makdala em i kam long matmat long moningtaim tru, taim em i tudak yet.
Na em i lukim ston i no i stap long dua bilong matmat.
Olsem na em i ran i go long Saimon Pita na long dispela arapela disaipel, Jisas i bin laikim em tumas, na Maria i tokim tupela olsem, “Ol i rausim Bikpela pinis long matmat, na mipela i no save, wanem hap ol i putim em.”
Olsem na Pita wantaim dispela arapela disaipel, tupela i lusim ples na i go long matmat.
Tupela i ran i go wantaim, tasol dispela arapela disaipel em i winim Pita, na em i kamap pastaim long matmat.
Em i lindaun na i lukluk i go insait long matmat, na em i lukim ol dispela gutpela laplap ol i bin karamapim bodi bilong Jisas long en.
Tasol em i no i go insait.
Saimon Pita i kam bihain long em, na em i go insait long matmat.
Na em i lukim ol laplap i stap, na em i lukim narapela laplap tu, em laplap ol i bin pasim het bilong Jisas long en.
Dispela laplap i no i stap wantaim ol arapela laplap.
Orait dispela arapela disaipel i bin kamap pastaim long matmat, em tu i go insait.
Na em i lukim ol dispela samting na em i bilip.
Long dispela taim ol i no save gut yet long tok i stap long buk bilong God, long Jisas i mas kirap bek long matmat.
Orait tupela disaipel i go bek long ples.
9-10 na Mak 16.
Maria i sanap i stap ausait klostu long matmat, na em i krai i stap.
Em i krai yet na em i lindaun na i lukluk i go insait long matmat.
Na em i lukim tupela ensel i gat waitpela klos.
Tupela i sindaun long dispela hap bipo bodi bilong Jisas i bin i stap long en.
Wanpela i sindaun long ples bilong het, na wanpela i sindaun long ples bilong lek.
Orait tupela i askim Maria olsem, “Meri, bilong wanem yu krai?”
Na em i tokim tupela olsem, “Ol i rausim Bikpela bilong mi, na mi no save wanem hap ol i bin putim em.”
Em i tok olsem, na em i tanim na i lukim Jisas i sanap i stap.
Tasol Maria i no save, em Jisas.
Orait Jisas i askim em olsem, “Meri, bilong wanem yu krai?
Yu laik painim husat?”
Maria i ting em i man bilong bosim gaden, na em i tokim em olsem, “Bikman, sapos yu bin kisim em i go, yu mas tokim mi long ples yu putim em, na bai mi go kisim em.”
Na Jisas i tok, “Maria.”
Na Maria i tanim na i tok olsem long em long tok Hibru, “Rabonai.”
Dispela tok “Rabonai” em i olsem, “Tisa.”
Na Jisas i tokim em olsem, “Yu no ken holim mi, long wanem, mi no i go antap yet long Papa bilong mi.
Tasol yu mas i go long ol brata bilong mi na tokim ol olsem, mi bai go antap, na mi go long Papa bilong mi na Papa bilong yupela.
Na mi go long God bilong mi na God bilong yupela.”
Orait Maria bilong Makdala em i go, na em i tokim ol disaipel olsem, “Mi lukim Bikpela pinis.”
Na em i tokim ol long dispela tok Jisas i bin givim em.
16-20 na Mak 16.
14-18 na Luk 24.
Ol disaipel i pret long ol Juda, olsem na ol i lokim ol dua bilong dispela haus ol i stap long en.
San i go daun pinis long dispela namba wan de bilong wik, na Jisas i kam sanap namel long ol.
Na em i tokim ol olsem, “Bel bilong yupela i ken i stap isi.”
Em i tok olsem, na em i soim han na sait bilong en long ol.
Ol disaipel i lukim Bikpela, na bel bilong ol i amamas.
Na Jisas i tokim ol gen, “Bel bilong yupela i ken i stap isi.
Papa i bin salim mi na mi kam, na olsem tasol mi salim yupela i go.”
Em i tok olsem, na em i winim win bilong en i go long ol, na i tokim ol olsem, “Yupela kisim Holi Spirit.
Sapos yupela i lusim sin bilong ol man, orait sin bilong ol bai i lus.
Na sapos yupela i no lusim sin bilong ol man, orait sin bilong ol bai i stap yet.”
Taim Jisas i kamap long ol disaipel, wanpela bilong ol 12-pela disaipel em i no i stap wantaim ol.
Em Tomas, narapela nem bilong en Didimus.
Orait ol arapela disaipel i tokim em olsem, “Mipela i lukim Bikpela pinis.”
Tasol Tomas i tokim ol olsem, “Sapos mi no lukim mak bilong ol nil ol i bin putim long han bilong em, na sapos mi no putim pinga bilong mi i go long mak bilong ol nil, na sapos mi no putim han bilong mi i go long sait bilong en, orait mi no ken bilip.
Long 7-pela de bihain, ol disaipel bilong Jisas i stap insait gen, na Tomas i stap wantaim ol.
Ol i lokim olgeta dua pinis, tasol Jisas i kam sanap namel long ol.
Na em i tok, “Bel bilong yupela i ken i stap isi.”
Orait na em i tokim Tomas olsem, “Yu kam putim pinga bilong yu hia, na yu lukim han bilong mi.
Na yu putim han bilong yu i kam stret long sait bilong mi.
Maski long tubel long bilip.
Yu mas bilip tasol.”
Na Tomas i bekim tok bilong em olsem, “Yu Bikpela bilong mi.
Yu God bilong mi.”
Na Jisas i tokim em olsem, “Yu lukim mi pinis na yu bilip, a?
Ol man i no lukim mi na ol i bilip, ol dispela man i ken amamas.”
Jisas i wokim planti arapela mirakel o mak tu long ai bilong ol disaipel, na mi no raitim olgeta long dispela buk.
Tasol dispela tok mi raitim, em mi raitim bai yupela i ken bilip long Jisas em dispela man God i makim bilong kisim bek ol manmeri bilong en.
Em i Pikinini Bilong God.
Na sapos yupela i bilip, orait bai yupela i kisim laip long nem bilong em.
Bihain Jisas i kamap gen long ol disaipel klostu long raunwara Galili, narapela nem bilong en raunwara Taiberias.
Em i kamap long ol olsem.
Saimon Pita na Tomas, narapela nem bilong en Didimus, na Nataniel bilong taun Kana long Galili, na tupela pikinini bilong Sebedi, na tupela arapela disaipel bilong Jisas, ol i stap wantaim.
Na Saimon Pita i tokim ol olsem, “Mi bai go painim pis.”
Na ol i tokim em, “Mipela tu bai i go wantaim yu.”
Orait ol i kalap long wanpela bot na ol i go.
Tasol long dispela nait ol i no kisim wanpela pis.
San i laik kamap, na ol i lukim Jisas i sanap i stap long nambis.
Tasol ol disaipel i no save olsem, em Jisas.
Orait Jisas i askim ol olsem, “Ol pikinini, ating yupela i gat sampela pis?”
Na ol i bekim tok olsem, “Nogat.”
Na em i tokim ol, “Yupela tromoi umben long han sut bilong bot, na bai yupela i kisim sampela.”
Olsem na ol i tromoi umben i go daun, na ol i kisim planti pis moa, na ol i no inap pulim umben i kam antap.
Dispela disaipel Jisas i laikim tumas, em i tokim Pita olsem, “Em Bikpela tasol.”
Saimon Pita i bin lusim saket na i mekim wok.
Na ol arapela disaipel ol i kam long bot, na ol i pulim umben i kam wantaim ol pis.
Ol i no bin i stap longwe long nambis.
Ol i stap samting olsem 100 mita tasol.
Ol i kam sua pinis, na ol i lukim wanpela paia i stap.
Na wanpela pis i stap long paia, na bret tu i stap.
Na Jisas i tokim ol olsem, “Dispela ol pis nau yupela i kisim, em yupela kisim sampela i kam.”
Olsem na Saimon Pita i kalap long bot na i pulim umben i kam antap long nambis.
Ol bikpela pis i pulap long umben, inap 153 pis olgeta.
Ol pis i planti tumas, tasol umben i no bruk.
Orait Jisas i tokim ol olsem, “Yupela kam kaikai.”
Na ol disaipel i pret, na i no gat wanpela i askim em, “Yu husat?”
Ol i save pinis, em Bikpela tasol.
Na Jisas i go klostu long paia na i kisim bret na i givim ol.
Na em i kisim pis tu na givim ol.
Dispela em i namba 3 taim Jisas i kamap long ol disaipel, bihain long em i kirap pinis long matmat.
Jisas wantaim ol disaipel i kaikai pinis, orait Jisas i askim Saimon Pita olsem, “Saimon, pikinini bilong Jon, ating yu laikim mi moa yet na laik bilong yu i winim laik bilong ol dispela man, a?”
Na Pita i tok, “Yes, Bikpela, yu save, mi laikim yu.”
Orait Jisas i tokim em, “Yu lukautim ol pikinini sipsip bilong mi long kaikai samting.”
Namba 2 taim Jisas i askim em gen, “Saimon, pikinini bilong Jon, ating yu laikim mi, o nogat?”
Na Pita i tok, “Yes, Bikpela, yu save, mi laikim yu.”
Na Jisas i tokim em, “Yu was long ol sipsip bilong mi.”
Orait namba 3 taim Jisas i askim em, “Saimon, pikinini bilong Jon, ating yu laikim mi?”
Pita i bel hevi long Jisas i askim em namba 3 taim, “Ating yu laikim mi?”
Na em i tokim Jisas olsem, “Bikpela, yu save long olgeta samting.
Yu save, mi laikim yu.”
Na Jisas i tokim em olsem, “Yu lukautim ol sipsip bilong mi long kaikai samting.
“Tru tumas mi tokim yu, taim yu stap yangpela yet, yu save pasim let bilong yu yet na yu wokabaut long ples yu laik i go long en.
Tasol taim yu kamap lapun, bai yu litimapim han bilong yu, na narapela man bai i pasim let long yu na i kisim yu i go long ples yu no laik i go long en.”
Jisas i mekim dispela tok bilong makim wanem pasin Pita bai i dai na givim biknem long God.
Na bihain em i tokim Pita olsem, “Yu bihainim mi.”
Pita i tanim na i lukim dispela disaipel Jisas i laikim tumas, em i bihainim tupela i kam.
Em dispela man taim ol i kaikai em i bin putim het bilong en klostu long bros bilong Jisas na i askim em olsem, “Bikpela, husat bai i putim yu long han bilong ol birua?”
Pita i lukim em na i askim Jisas olsem, “Bikpela, olsem wanem long dispela man?”
Na Jisas i bekim tok olsem, “Sapos mi laik bai em i stap inap long taim mi kam bek, ating em i samting bilong yu, a?
Yu bihainim mi.”
Olsem na tok i go nabaut long ol brata olsem, “Dispela disaipel bai em i no inap i dai.”
Tasol Jisas i no bin tok long em i no inap i dai.
Em i bin tok, “Sapos mi laik bai em i stap inap long taim mi kam bek, ating em i samting bilong yu, a?”
Em dispela disaipel tasol, nau em i autim tok long ol dispela samting, na em i raitim dispela tok.
Na yumi save, dispela tok em i autim em i tru.
Jisas i bin mekim.
Tasol sapos ol i laik raitim ol buk i gat tok long olgeta dispela samting wan wan, ating graun bilong yumi bai i no gat ples inap long yumi ken putim ol dispela buk.
Tok bilong dispela pas i wankain liklik olsem tok bilong 2 Pita.
Em i laik tokim ol manmeri bilong God long ol i no ken harim tok bilong ol birua bilong gutnius.
Mi Jut, mi wokboi bilong Jisas Krais, na mi brata bilong Jems.
Mi raitim dispela pas long yupela ol manmeri God i bin singautim.
God Papa i save laikim yupela tru, na Jisas Krais yet i save lukautim yupela.
God i ken mekim pasin bilong marimari na bel isi na pasin bilong laikim tru ol arapela i kamap strong long laip bilong yupela.
Ol pren tru, pastaim mi gat bikpela laik long raitim pas bilong tokim yupela long wok God i bin mekim bilong kisim bek yumi olgeta.
Tasol nau mi ting mi mas raitim narapela tok long yupela olsem, yupela i mas wok strong long lukautim bilip bilong yupela na long sakim tok bilong ol birua bilong gutnius.
God i bin givim dispela wanpela pasin bilong bilip long yumi ol manmeri bilong en, na i no inap wanpela man i senisim tok bilong ol samting yumi bilip long en.
Sampela man ol i bin hait i kam insait pinis long sios.
Bipo tru God i bin tok olsem, ol dispela kain man i mas kamap long kot bilong God, na ol bai i lus.
Ol i save givim baksait long God.
Na ol i save senisim tok bilong marimari bilong God, na mekim em i kamap tok bilong ol kain kain pasin nogut.
Ol dispela man i save givim baksait long dispela wanpela Hetman, em Bikpela bilong yumi Jisas Krais.
Israel na bringim ol i lusim Isip na i go.
Na bihain em i bagarapim ol manmeri i no bilip long em.
Yupela i save pinis, tasol mi laik kirapim yupela long tingim dispela samting gen.
Na tingim ol dispela ensel ol i no laik i stap gut long dispela wok God i bin givim ol, na ol i lusim ples bilong ol.
Olsem na Bikpela i pasim ol long ol sen i save stap oltaim oltaim, na em i kalabusim ol i stap long dispela ples i tudak nogut tru.
Ol i wetim De bilong bikpela kot bilong God.
Bipo ol man bilong Sodom wantaim Gomora na ol taun i stap klostu long ol, ol i bin mekim pasin wankain olsem ol dispela ensel.
Ol i bihainim ol pasin nogut na ol i mekim ol narakain pasin pamuk i nogut tru.
Olsem na God i mekim save long ol long paia i stap oltaim.
Ol dispela samting i bin kamap bipo, yumi ken tingim ol na yumi no ken bihainim pasin nogut bilong ol dispela lain.
Tasol ol dispela man i laik paulim tingting bilong yupela, ol i save bihainim ol dispela pasin.
Ol kain kain driman bilong ol i save kirapim ol na ol i mekim ol dotipela pasin long bodi bilong ol.
Ol i save bikhet long Bikpela bilong yumi, na ol i save tok nogut long ol nambawan ensel bilong heven tu.
Tasol ol ensel i no save tok nogut long ol lain i birua long ol.
Taim namba wan ensel Maikel i pait long toktok wantaim Satan long husat bai i kisim bodi bilong Moses, Maikel i no bikhet, na em i no mekim tok nogut long Satan.
Em i tok olsem, “Bikpela yet i ken krosim yu na tokim yu long pasim maus.”
Tasol ol dispela man ol i save tok nogut long olgeta samting ol i no save long as bilong en.
Ol i olsem ol abus i no gat tingting, na ol i save bihainim ol laik bilong bodi tasol.
Na dispela pasin bilong ol i save bagarapim ol tru.
Ol i mas lukaut.
Ol i save wokabaut long pasin bilong Kein.
Ol i save tingting long pe tasol, olsem Balam, na ol i redi long mekim olgeta kain samting bilong kisim mani.
Na ol i bin bikhet long God, olsem Kora, na long dispela pasin ol i lus tru.
Olgeta taim yupela i bung na mekim dispela kaikai bilong soim olsem yupela i stap wanbel na i laikim tru ol arapela manmeri bilong God, ol dispela man i save kam na mekim ol pasin i doti long ai bilong God.
Ol i no save sem long kaikai olsem ol i stap long bikpela pati, na ol i tingting long ol yet tasol.
Ol i olsem ol klaut i no bringim ren i kam, na ol win i save sakim ol i go nabaut.
Na ol i olsem ol diwai i no karim kaikai long taim bilong en.
Na ol i olsem ol diwai i dai pinis na ol man i kamautim pinis as bilong en.
Ol i man bilong i dai tupela taim.
Ol i man bilong trabel nabaut, olsem bikpela si i bruk.
Na ol pasin nogut ol i no save sem long mekim, ol i kamap ples klia olsem spet bilong biksi i kamap antap long wara.
Na ol i stap olsem ol sta i no save bihainim rot bilong ol long skai.
Olsem na God i redim pinis ples tudak tru i blak nogut tru, na ol bai i go i stap long en oltaim oltaim.
Enok em i namba 7 man i kamap long ol lain tumbuna pikinini bilong Adam, na em i bin autim tok profet long ol samting bai i kamap long ol dispela man nogut.
Em i tok olsem, “Mi lukim Bikpela i kam wantaim ol planti tausen ensel bilong en.
Em i laik kotim olgeta man na mekim save long ol.
Em i laik mekim ol man i no save bihainim em i pilim tru asua bilong olgeta pasin nogut ol i bin mekim.
Sampela man bilong mekim sin, ol i save givim baksait long God moa yet.
Olsem na God i laik mekim ol dispela man i pilim tru asua bilong ol kain kain tok nogut ol i bin mekim long em.”
Ol dispela man ol i save bel nogut long olgeta samting i kamap long ol, na ol i save toktok planti oltaim.
Ol i save bihainim ol laik nogut bilong bel bilong ol yet.
Ol i save bikmaus na hambak nabaut na litimapim nem bilong ol yet.
Na ol i save grisim ol man, bilong mekim ol i bihainim laik bilong ol.
Tasol yupela ol brata tru, yupela i mas tingim gen tok bilong samting i laik kamap bihain, em ol aposel bilong Bikpela bilong yumi Jisas Krais, i bin autim.
Ol i bin tokim yupela olsem, “Long taim bilong las de, ol man bilong tok bilas bai i kamap, na ol bai i givim baksait long God na bihainim ol laik nogut bilong ol yet.”
Ol dispela man i save brukim sios.
Ol i save bihainim tingting bilong ol man bilong graun tasol, na Holi Spirit i no i stap long ol.
Tasol yupela ol brata tru, oltaim yupela i mas larim bilip bilong yupela i strongim bel bilong yupela, em dispela gutpela bilip God yet i bin givim long yupela.
Na oltaim yupela i mas prea long strong bilong Holi Spirit.
God i save laikim yupela tru, na yupela i mas i stap klostu long em na larim em i laikim yupela oltaim.
Na oltaim yupela i mas wetim Bikpela bilong yumi Jisas Krais, bai em i kamapim sori bilong en long ples klia, na yupela bai i kisim tru laip bilong i stap gut oltaim oltaim.
Yupela i mas sori long ol man bilip bilong ol i no strong.
Sampela bilong ol i olsem ol i stap pinis long paia, olsem na kwiktaim tumas yupela i mas kisim bek ol.
Na long sampela, taim yupela i mekim pasin bilong sori long ol, yupela i mas pret wantaim.
Ol i bin bihainim tru ol pasin bilong olpela bel, na ol i kamap doti olgeta, inap ol klos samting bilong ol tu i stap doti.
Yupela i mas stap longwe tru long olgeta dispela samting i doti long ai bilong God.
God em inap long lukaut gut long yupela na bai yupela i no pundaun.
Em inap long bringim yupela i go i stap long gutpela ples bilong en, na bai yupela i no gat asua, na yupela i gat bikpela amamas tru.
Dispela wanpela God tasol i stap, na em i bin kisim bek yumi long wok bilong Jisas Krais, Bikpela bilong yumi, na yumi mas litimapim nem bilong en.
Em i ken i stap namba wan king, na i gat bikpela strong, na em i ken i stap het bilong olgeta samting.
Long olgeta taim bipo em i stap olsem, na nau tu em i stap olsem.
Na em bai i stap olsem long olgeta taim bihain.
Long Gutnius Luk i raitim yumi lukim Jisas em i man bilong kisim bek ol Israel na ol arapela lain manmeri tu.
Na tru tumas, long dispela buk Luk i stori planti long Jisas i sori long ol manmeri i karim olkain hevi, na em i mekim gut long ol.
Ol samting Jisas i mekim, ol i mekim ol lain bilong em i amamas tru long em.
42-48 na 2.
Planti samting bilong laip bilong Jisas Luk wanpela tasol i stori long en.
Tok bilong ol dispela samting i no i stap long ol arapela buk.
Luk tasol i stori long ol planti samting i bin kamap long taim Jisas i kamap long graun.
Luk tasol i raitimtok piksa Jisas i bin autim i stori long man bilong Samaria i helpim man i painim birua long rot, na tok piksa i stori long pikinini i lusim papa na i go paul nabaut, na ol arapela tok piksa bilong Jisas tu.
Luk tasol i stori long samting i bin kamap long Sakius, dispela man bilong kisim takis.
Sampela samting Luk i gat planti tok long en, em pasin bilong beten strong, na wok bilong Holi Spirit, na pasin bilong God long lusim sin bilong ol manmeri.
Luk i gat planti tok tu long ol samting ol meri i bin mekim.
Tok bilong Luk i no pinis long dispela buk.
Luk tasol i bin raitim dispela buk yumi kolim Wok bilong ol Aposel, em buk i stori long ol samting ol aposel i bin mekim long taim Jisas i go pinis antap long heven.
Bikman Tiofilus, bipo planti man i traim han bilong ol long raitim stori bilong olgeta samting God i bin mekim i kamap namel long mipela.
Ol i bihainim tok bilong ol man i bin lukim ol dispela samting long ai bilong ol, stat long taim ol dispela samting i bin kirap.
Ol dispela man i stap olsem wokman bilong tok bilong God, na ol i givim dispela stori long mipela.
Olsem na mi tu mi laik raitim dispela stori na salim i kam long yu.
Mi bin wok longpela taim long askim gut long as bilong dispela olgeta samting.
Nau mi raitim stret tasol, olsem ol dispela samting i bin kamap.
Yu ritim na bai yu ken save gut olsem, dispela tok ol i bin lainim yu long en, em i tru olgeta.
Taim Herot i stap king bilong Judia, wanpela pris i stap, nem bilong en Sekaraia.
Em i pris bilong ol lain bilong Abiya.
Meri bilong en em i bilong lain bilong Aron, na nem bilong meri em Elisabet.
Tupela i stap stretpela long ai bilong God.
Tupela i save bihainim olgeta lo na olgeta tok bilong Bikpela, na tupela i no gat asua long ai bilong en.
Tasol tupela i no gat pikinini, long wanem, Elisabet i no inap karim pikinini.
Na tupela i lapun pinis.
Wanpela taim ol lain bilong Sekaraia i go mekim wok pris, na Sekaraia tu i mekim wok pris long ai bilong God.
Orait ol i pilai satu bilong painimaut wanem pris i mas go insait long haus bilong Bikpela, bilong mekim ofa bilong smok i gat gutpela smel.
Na long dispela pasin ol i makim Sekaraia, na em i go insait bilong mekim ofa.
Long dispela taim bilong mekim ofa, ol bikpela lain manmeri i bung i stap ausait long haus bilong God na ol i beten i stap.
Orait na wanpela ensel bilong Bikpela i kamap long Sekaraia na i sanap i stap long han sut bilong alta bilong ofa bilong smok i gat gutpela smel.
Sekaraia i lukim ensel na em i kirap nogut na i pret.
Tasol ensel i tokim em olsem, “Sekaraia, yu no ken pret.
God i harim pinis prea bilong yu.
Meri bilong yu Elisabet bai i karim pikinini man.
Na yu mas kolim nem bilong en Jon.
Bai bel bilong yu i stap gutpela, na bai yu amamas.
Na planti manmeri bai i amamas long taim dispela pikinini i kamap, long wanem, em bai i gat biknem long ai bilong Bikpela.
Em bai i no ken dring wain na bia samting.
Taim em i stap yet long bel bilong mama, Holi Spirit bai i pulap long em.
Em bai i mekim planti manmeri bilong Israel i tanim na i go long God, Bikpela bilong ol.
Em bai i kisim pasin na strong bilong Elaija na wokabaut i go pas long Bikpela.
Em bai i mekim ol papa na ol pikinini i kamap wanbel.
Na em bai i stretim tingting bilong ol man bilong sakim tok, na ol bai i kisim gutpela tingting olsem bilong ol stretpela man.
Em bai i redim ol man na ol i stap redi long Bikpela i kam.”
Na Sekaraia i tokim ensel olsem, “Olsem wanem na mi ken save dispela tok bilong yu i tru?
Mi lapun pinis, na meri bilong mi em tu i lapun.”
Na ensel i bekim tok olsem, “Mi Gebriel, na mi save sanap long pes bilong God.
God yet i salim mi na mi kam bilong tokim yu, na bilong bringim dispela gutpela nius long yu.
Orait yu harim.
Yu no bin bilipim tok bilong mi, olsem na nau maus bilong yu bai i pas na bai yu no inap toktok, inap long taim dispela olgeta samting i kamap pinis.
Dispela tok bilong mi bai i kamap tru long taim God i makim.”
Ol manmeri i wet yet long Sekaraia, na ol i tingting planti long wanem samting i kamap na em i stap longpela taim insait long haus bilong God.
Na bihain em i kam ausait na em i no inap mekim toktok long ol.
Olsem na ol i save, em i bin lukim narakain samting insait long haus bilong God.
Em i mekim toktok long ol long han bilong en tasol.
Na maus bilong en i pas i stap.
Bihain, taim bilong wok bilong Sekaraia em i pinis, na em i go bek long ples bilong en.
Na bihain meri bilong en Elisabet em i gat bel.
Na em i hait i stap inap long 5-pela mun.
Elisabet i tok olsem, “Bikpela i bin marimari long mi.
Em i mekim dispela samting i kamap long mi bilong pinisim sem bilong mi long ai bilong ol manmeri.”
Long namba 6 mun bilong Elisabet i gat bel, God i salim ensel Gebriel i go long wanpela taun bilong Galili, nem bilong en Nasaret.
Em i go long wanpela yangpela meri ol i bin makim bilong maritim wanpela man bilong lain bilong King Devit, nem bilong en Josep.
Nem bilong dispela yangpela meri em Maria.
Orait Gebriel i go long em na i tok olsem, “Gude, meri.
Bikpela i stap wantaim yu, na em i bin blesim yu na mekim gut long yu.”
Maria i harim dispela tok, na em i kirap nogut na i ting, “Dispela em i wanem kain tok?”
Na ensel i tokim em olsem, “Maria, yu no ken pret.
God em i belgut tru long yu.
Yu bai kisim bel na karim wanpela pikinini man.
Na yu mas kolim nem bilong en Jisas.
Em bai i stap bikman.
Na bai ol i kolim em Pikinini bilong God Antap Tru.
Na God bai i putim em i stap king olsem tumbuna bilong en Devit.
Em bai i stap king bilong ol lain bilong Jekop oltaim.
Na wok king bilong en bai i no inap pinis.”
Na Maria i askim ensel olsem, “Dispela samting bai i kamap olsem wanem?
Mi no marit yet long wanpela man.”
Na ensel i bekim tok bilong en olsem, “Holi Spirit bai i kam long yu, na strong bilong God Antap Tru bai i karamapim yu.
Olsem na dispela pikinini bihain bai yu karim, em bai i stap gutpela na stretpela man bilong God, na ol bai i kolim em Pikinini Bilong God.
Kandere bilong yu Elisabet em i lapun pinis, tasol em i gat bel na em bai i karim pikinini man.
Bipo ol i save tok em i no inap karim pikinini.
Tasol nau em i gat bel, na 6-pela mun bilong en i go pinis.
God i no inap mekim.”
Na Maria i tok olsem, “Harim.
Mi wokmeri bilong Bikpela.
Em i ken mekim long mi olsem yu tok.”
Orait ensel i lusim em na i go.
Long dispela taim Maria i kirap na i hariap i go long ples maunten, long wanpela taun bilong distrik Judia.
Na em i go insait long haus bilong Sekaraia na i givim gude long Elisabet.
Elisabet i harim gude bilong Maria, na pikinini i stap long bel bilong Elisabet em i kalap.
Na Holi Spirit i pulap long Elisabet, na em i singaut strong tumas, na i tok, “God i bin mekim gut tru long yu na givim yu blesing i winim blesing em i givim long ol arapela meri.
Na dispela pikinini i stap long bel bilong yu, em tu i kisim blesing bilong God.
Mi husat na mama bilong Bikpela bilong mi em i kam long mi?
Taim yau bilong mi i harim gude bilong yu, orait pikinini i stap long bel bilong mi em i amamas na i kalap.
Yu bin bilip olsem Bikpela bai i mekim olsem em i bin tokim yu, olsem na yu ken amamas tru.”
Maria i stap wantaim Elisabet inap tripela mun samting, na bihain em i go bek long ples bilong en.
Taim i kamap bilong Elisabet i karim pikinini, na em i karim pikinini man.
Ol wanples na ol wanlain bilong Elisabet ol i harim nius long Bikpela i bin marimari tru long em, na ol i amamas wantaim em.
Orait ol i wet wanpela wik, na ol i kam bilong katim skin bilong pikinini.
Ol i laik givim nem Sekaraia long em, olsem nem bilong papa.
Tasol mama bilong pikinini i tok, “Nogat.
Yumi mas kolim nem bilong en Jon.”
Na ol i tokim em, “I no gat wanpela bilong ol wanlain bilong yupela i gat dispela nem.”
Na ol i mekim toktok long han, na ol i askim papa, em i laik givim wanem nem long pikinini.
Em i tokim ol long bringim wanpela samting bilong em i ken raitim tok long en, na em i raitim tok olsem, “Nem bilong en Jon.”
Na ol i tingting planti.
Na wantu tasol maus bilong Sekaraia i no pas moa, na em inap toktok gen.
Orait na em i toktok, na i litimapim nem bilong God.
Na olgeta wanples bilong em, ol i lukim dispela narakain samting i bin kamap na ol i pret.
Na nius bilong dispela olgeta samting i go nabaut long olgeta ples i stap long ples maunten bilong Judia.
Olgeta man i harim dispela nius, ol i tingting planti na ol i askim olsem, “Bihain dispela pikinini bai i kamap wanem kain man?”
Ol i save, strong bilong Bikpela i stap wantaim em.
Orait Holi Spirit i pulap long Sekaraia, papa bilong dispela pikinini, na em i mekim tok profet olsem, “Yumi litimapim nem bilong God, Bikpela bilong Israel.
Em i kam na i helpim yumi manmeri bilong en, na em i kisim bek yumi.
Long lain bilong wokboi bilong en Devit, Bikpela i kamapim wanpela strongpela man bilong kisim bek yumi, olsem bipo yet em i bin tok long maus bilong ol profet bilong en.
Em i tok bai em i kisim bek yumi long han bilong ol birua bilong yumi, na long han bilong ol man i bel nogut tru long yumi.
Em i marimari long ol tumbuna bilong yumi na i helpim ol.
Na em i tingim yet dispela kontrak bipo em yet i mekim.
Em i tok tru antap long tumbuna bilong yumi Abraham.
Na nau em i laik mekim long yumi olsem bipo em i tok.
Em i laik kisim bek yumi long han bilong ol birua, na yumi ken holim wok bilong em, na yumi no ken pret.
Olsem na olgeta taim yumi stap laip, yumi ken wokabaut long ol pasin i stret long ai bilong em, na yumi ken pulap long ol gutpela gutpela pasin em i laikim.
Na yu, pikinini, bihain bai ol i kolim yu profet bilong God Antap Tru.
Bai yu go pas long Bikpela, bilong redim rot bilong en.
Bai yu lainim ol manmeri bilong en na bai ol i save, long bikpela marimari bilong en, God i laik rausim sin bilong ol na kisim bek ol.
Bai em i salim tulait bilong heven i kam long yumi, bilong givim lait long ol man i stap long ples tudak.
Bai em i stiaim lek bilong yumi, na bai yumi wokabaut long rot bilong bel isi.”
Bihain dispela pikinini i kamap bikpela, na spirit bilong en i kamap strong.
Em i go i stap long ples i no gat man, inap long taim em i kamap ples klia long ai bilong ol Israel.
Long dispela taim Sisar Ogastus i putim wanpela lo long ol i mas kisim nem bilong olgeta manmeri.
Dispela em i namba wan taim gavman i kisim nem bilong ol, na long dispela taim Kwirinius i stap namba wan gavman bilong provins Siria.
Olsem na olgeta manmeri i go long as ples bilong ol, bai gavman i ken kisim nem bilong ol.
Josep em i bilong lain famili bilong King Devit.
Olsem na em i lusim taun Nasaret long Galili, na em i go long Judia long taun bilong Devit, ol i kolim Betlehem.
Em i go wantaim meri bilong en Maria, bai gavman i ken kisim nem bilong tupela.
Na long dispela taim Maria i gat bel.
Tupela i stap yet long Betlehem, na taim i kamap bilong Maria i karim pikinini.
Na em i karim namba wan pikinini man bilong en.
Na em i karamapim em long laplap, na i slipim em insait long bokis kaikai bilong ol bulmakau, long wanem, haus pasindia em i pulap pinis.
Long dispela hap sampela wasman bilong sipsip i stap ausait long taun, na ol i was long ol sipsip bilong ol long nait.
Na ensel bilong Bikpela i kam long ol, na Bikpela i mekim bikpela lait bilong en i kamap raun long ol, na ol i pret tru.
Tasol ensel i tokim ol olsem, “Yupela i no ken pret.
Mi bringim gutnius i kam long yupela, em nius bilong mekim olgeta manmeri i amamas tru.
Long dispela de long taun bilong Devit, wanpela meri i karim pikinini.
Na dispela pikinini bai i kisim bek yupela olgeta.
Em i Bikpela, na em i man God i makim bilong kisim bek ol manmeri bilong en.
Na yupela i ken luksave long em olsem.
Yupela bai i lukim wanpela pikinini ol i pasim em long laplap, na em i slip i stap long bokis kaikai bilong bulmakau.”
Ensel i tok pinis, orait wantu planti ensel moa bilong ami bilong heven i kamap na i stap wantaim dispela ensel.
Na ol i litimapim nem bilong God olsem, “Litimapim nem bilong God i save stap antap tru.
Na long graun ol manmeri i ken stap bel isi.
God i belgut long ol.”
Ol ensel i lusim ol na i go bek pinis long heven, orait ol wasman bilong sipsip i tok olsem, “Goan, yumi go long Betlehem na yumi lukim dispela samting i kamap, em Bikpela i bin tokim yumi long en.”
Orait na ol i go hariap, na ol i lukim Maria tupela Josep i stap, na pikinini i slip i stap long bokis kaikai bilong bulmakau.
Ol i lukim pinis, na ol i autim tok long ol samting ensel i bin tokim ol long dispela pikinini.
Na olgeta man i harim dispela tok ol wasman bilong sipsip i mekim, ol i tingting planti long en.
Tasol Maria i putim dispela olgeta tok long bel bilong en, na em i tingim i stap.
Na ol wasman bilong sipsip i go bek na ol i wok long litimapim nem bilong God.
Ol i amamas long God long olgeta samting ol i bin harim na lukim.
Ol samting i bin kamap olsem ensel i bin tokim ol.
Wanpela wik bihain long mama i karim pikinini, ol i katim skin bilong en, na ol i kolim nem bilong en Jisas.
Em i no kamap yet long bel bilong mama, na ensel i kolim pinis dispela nem.
Taim i kamap pinis bilong Josep wantaim Maria i bihainim pasin bilong kamap klin long ai bilong God olsem lo bilong Moses i tok, orait tupela i kisim pikinini i go long Jerusalem bilong givim em long Bikpela.
Tupela i laik bihainim tok i stap long lo bilong Bikpela olsem, “Ol namba wan pikinini man mama i karim, ol dispela yupela i mas givim long Bikpela.”
Tupela i bringim tu ol pisin bilong mekim ofa, olsem lo bilong Bikpela i tok, “Tupela namba wan balus, o tupela yangpela namba 2 balus.”
Long dispela taim i gat wanpela man i stap long Jerusalem, nem bilong en Simeon.
Em i man bilong mekim stretpela pasin na em i man bilong lotu long God.
Em i wetim dispela man God i bin makim bilong mekim gut bel bilong ol Israel.
Na Holi Spirit i stap long Simeon.
Holi Spirit i tokim em pinis olsem, em bai i no inap i dai kwik.
Pastaim em i mas lukim dispela man Bikpela i bin promis long salim i kam bilong kisim bek ol manmeri bilong en.
Orait Holi Spirit i kirapim em na em i go insait long tempel.
Na papamama i bringim pikinini Jisas i kam bilong mekim pasin long em olsem lo i tok.
Na Simeon i kisim em na i holim em.
Papa wantaim mama bilong Jisas tupela i harim dispela tok Simeon i mekim long em, na tupela i tingting planti.
Na Simeon i givim blesing long ol, na em i tokim Maria, mama bilong pikinini, olsem, “Harim.
God i makim dispela pikinini bilong mekim planti Israel i pundaun, na bilong mekim planti i kirap gen.
Em bai i stap olsem wanpela mak, na planti man bai i tok nogut long em.
Olsem na tingting hait bilong planti man bai i kamap ples klia.
Na yu bai pilim olsem wanpela bainat i sutim lewa bilong yu tu.”
Wanpela profet meri i stap, nem bilong en Ana.
Em i pikinini bilong Fanuel bilong lain bilong Aser.
Em i lapun tru.
Bipo em i marit, na i stap 7-pela yia wantaim man bilong en.
Na bihain man bilong en i dai, na em i stap nating.
Na nau em i gat 84 krismas bilong en.
Ana i no save lusim tempel.
Em i save tambu long kaikai na i beten i stap, na em i holim wok bilong God long san na long nait.
Long dispela taim em tu i kam klostu long pikinini na i tenkyu long God.
Na em i autim tok bilong dispela pikinini long olgeta manmeri i wet long God i kisim bek ol manmeri bilong Jerusalem.
Ol i mekim pinis olgeta samting olsem lo bilong Bikpela i tok, orait ol i go bek long Galili long Nasaret, em taun bilong ol.
Na pikinini em i kamap bikpela na i kamap strong.
Em i gat planti gutpela save, na marimari bilong God i stap long em.
Long olgeta yia papamama bilong Jisas i save go long Jerusalem bilong lukim Bikpela De Bilong Tingim De God I Larim Ol Israel I Stap Gut.
Jisas i gat 12-pela krismas pinis, orait ol i bihainim pasin bilong dispela bikpela de na ol i go long Jerusalem.
Taim olgeta bilong ol dispela bikpela de bilong lotu i pinis, orait ol i go bek long ples.
Tasol yangpela mangi Jisas em i stap yet long Jerusalem.
Na papamama bilong en i no save olsem em i stap yet.
Tupela i ting em i wokabaut wantaim ol arapela manmeri.
Olsem na tupela i wokabaut wanpela de olgeta.
Na bihain tupela i wok long painim em namel long ol wanlain na ol pren.
Tupela i painim painim, tasol tupela i no lukim.
Olsem na tupela i go bek gen long Jerusalem bilong painim em.
Tupela i wok long painim em inap long tripela de, na bihain tupela i lukim em i stap insait long banis bilong tempel.
Em i sindaun i stap namel long ol tisa.
Em i wok long harim tok bilong ol, na long askim ol tu.
Ol man i harim tok bilong en, ol i kirap nogut long save bilong en na long tok em i bekim long ol.
Tupela i lukim em na i kirap nogut tru.
Na mama bilong en i tokim em olsem, “Pikinini, bilong wanem yu mekim dispela pasin long mitupela?
Bel bilong mi tupela papa bilong yu i hevi tumas na mitupela i wok long painim yu.”
Tasol em i bekim tok olsem long tupela, “Bilong wanem yutupela i wok long painim mi?
Ating yutupela i no save, mi mas i stap long haus bilong Papa bilong mi?”
Tasol tupela i no save long mining bilong dispela tok em i mekim long tupela.
Orait em i go bek wantaim tupela, na ol i kamap long Nasaret, na oltaim em i save bihainim tok bilong tupela.
Na mama bilong en i putim dispela olgeta tok long bel bilong en na i holim i stap.
Na Jisas i kamap bikpela, na save bilong en i kamap gutpela tru.
Na God i laikim em tru na ol man tu i laikim em.
1-12 na Mak 1.
2-8 na Jon 1.
Long namba 15 yia bilong Sisar Taiberius i stap king bilong Rom, Pontius Pailat em i stap namba wan gavman bilong distrik Judia.
Long dispela taim Herot i bosim distrik Galili.
Na brata bilong en Filip i bosim distrik Ituria na Trakonitis, na Lisanias i bosim distrik Abilene.
Na Anas tupela Kaiafas i stap hetpris.
Long dispela taim Jon, pikinini bilong Sekaraia, em i stap long ples i no gat man, na God i givim tok bilong em long Jon.
Olsem na Jon i go long olgeta hap i stap klostu long wara Jordan, na em i autim tok long ol manmeri i mas tanim bel na kisim baptais, na bai God i lusim sin bilong ol.
Dispela samting i kamap olsem tok i stap long buk bilong profet Aisaia, “Long ples i no gat man, maus bilong wanpela man i singaut olsem, ‘Redim rot bilong Bikpela.
Stretim ol rot bilong en.
Pulapim olgeta ples daun, na brukim olgeta maunten i go daun.
Olgeta rot i krungut, ol i mas wokim i kamap stret.
Na olgeta rot i no gutpela, ol i mas stretim gut.
Na olgeta manmeri bilong graun bai i lukim wok God i mekim bilong kisim bek yumi.’
Planti lain manmeri ol i kam bilong kisim baptais long han bilong Jon, na em i tokim ol olsem, “Yupela pikinini bilong snek nogut, God i belhat long yupela na em bai i mekim save long yupela.
Husat i tokim yupela na yupela i laik ranawe na abrusim dispela taim nogut i laik kamap long yupela?
Sapos yupela i tanim bel tru, orait pasin bilong yupela i mas soim olsem yupela i tanim bel pinis.
Na maski toktok long yupela yet olsem, ‘Abraham em i tumbuna papa bilong mipela.’
Mi tokim yupela, God inap mekim ol dispela ston hia i kamap ol lain tumbuna pikinini bilong Abraham.
Tamiok i stap pinis long as bilong diwai, na olgeta diwai i no save karim gutpela kaikai, em bai ol i katim na tromoi i go long paia.”
Ol manmeri i harim tok bilong Jon, na ol i askim em olsem, “Bai mipela i mekim wanem?”
Na em i bekim tok olsem long ol, “Man i gat tupela siot, em i mas givim wanpela long man i no gat.
Na man i gat kaikai, em tu i mas mekim wankain pasin.”
Sampela man bilong kisim takis ol tu i kam bilong kisim baptais.
Na ol i askim em, “Tisa, bai mipela i mekim wanem?”
Na em i tokim ol olsem, “Yupela i mas kisim takismani inap olsem gavman i tokim yupela, na yupela i no ken pulim sampela moa.”
Sampela soldia tu i askim em, “Na bai mipela i mekim wanem?”
Na em i bekim tok bilong ol olsem, “Yupela i no ken mekim nogut long ol arapela man na stilim mani bilong ol.
Na yupela i no ken mekim kot giaman long ol bilong pulim mani bilong ol.
Yupela i mas ting olsem pe bilong yupela em inap long yupela.”
Ol manmeri i lukim ol dispela samting na bel bilong ol i kirap na ol i tingting planti olsem, “Ating Jon em i dispela man God i makim bilong kisim bek ol manmeri bilong en?”
Olsem na Jon i bekim tok olsem long ol, “Mi save baptaisim yupela long wara.
Tasol bihain bai wanpela man i kam, na strong bilong en i winim strong bilong mi.
Mi no gutpela man inap long mi lusim string i pasim su bilong en.
Em bai i baptaisim yupela long Holi Spirit na long paia.
Em bai i kam olsem man i holim savol long han bilong en, bilong rausim olgeta pipia i stap long wit bilong en.
Na em bai i bungim wit long haus wit bilong en.
Tasol pipia em bai i kukim long paia i no save dai.”
Jon i mekim planti arapela tok tu bilong sutim bel bilong ol manmeri, na long dispela pasin em i wok long autim gutnius long ol.
Jon i bin krosim Herot, em namba wan gavman bilong ol, long rong em i bin mekim long Herodias, em meri bilong brata bilong Herot, na long olgeta arapela pasin nogut Herot i bin mekim tu.
Olsem na Herot i skruim wanpela rong moa long dispela olgeta rong em i bin mekim.
Em i putim Jon long kalabus.
13-17 na Mak 1.
Taim olgeta manmeri i kisim baptais, Jisas tu i kisim baptais.
Em i kisim baptais pinis, orait em i beten i stap, na heven i op, na Holi Spirit i kam daun long em.
Holi Spirit i kamap olsem wanpela bilong ol dispela kain pisin ol i kolim balus, na ol i lukim em i stap antap long het bilong Jisas.
Na long heven wanpela maus i singaut olsem, “Yu Pikinini bilong mi.
Mi laikim yu tumas.
Bel bilong mi em i amamas long yu.”
Taim Jisas i kirapim wok bilong en, em i gat samting olsem 30 krismas.
Na ol manmeri i ting em i pikinini bilong Josep.
Josep em i pikinini bilong Heli.
Na Heli em i pikinini bilong Matat.
Na Matat em i pikinini bilong Livai.
Na Livai em i pikinini bilong Melki.
Na Melki em i pikinini bilong Janai.
Na Janai em i pikinini bilong Josep.
Na Josep em i pikinini bilong Matatias.
Na Matatias em i pikinini bilong Amos.
Na Amos em i pikinini bilong Nahum.
Na Nahum em i pikinini bilong Esli.
Na Esli em i pikinini bilong Nagai.
Na Nagai em i pikinini bilong Mat.
Na Mat em i pikinini bilong Matatias.
Na Matatias em i pikinini bilong Semen.
Na Semen em i pikinini bilong Josek.
Na Josek em i pikinini bilong Joda.
Na Joda em i pikinini bilong Joanan.
Na Joanan em i pikinini bilong Resa.
Na Resa em i pikinini bilong Serubabel.
Na Serubabel em i pikinini bilong Sealtiel.
Na Sealtiel em i pikinini bilong Neri.
Na Neri em i pikinini bilong Melki.
Na Melki em i pikinini bilong Adi.
Na Adi em i pikinini bilong Kosam.
Na Kosam em i pikinini bilong Elmadam.
Na Elmadam em i pikinini bilong Er.
Na Er em i pikinini bilong Josua.
Na Josua em i pikinini bilong Elieser.
Na Elieser em i pikinini bilong Jorim.
Na Jorim em i pikinini bilong Matat.
Na Matat em i pikinini bilong Livai.
Na Livai em i pikinini bilong Simeon.
Na Simeon em i pikinini bilong Juda.
Na Juda em i pikinini bilong Josep.
Na Josep em i pikinini bilong Jonam.
Na Jonam em i pikinini bilong Eliakim.
Na Eliakim em i pikinini bilong Melea.
Na Melea em i pikinini bilong Mena.
Na Mena em i pikinini bilong Matata.
Na Matata em i pikinini bilong Natan.
Na Natan em i pikinini bilong Devit.
Na Devit em i pikinini bilong Jesi.
Na Jesi em i pikinini bilong Obet.
Na Obet em i pikinini bilong Boas.
Na Boas em i pikinini bilong Salmon.
Na Salmon em i pikinini bilong Nason.
Na Nason em i pikinini bilong Aminadap.
Na Aminadap em i pikinini bilong Atmin.
Na Atmin em i pikinini bilong Arni.
Na Arni em i pikinini bilong Hesron.
Na Hesron em i pikinini bilong Peres.
Na Peres em i pikinini bilong Juda.
Na Juda em i pikinini bilong Jekop.
Na Jekop em i pikinini bilong Aisak.
Na Aisak em i pikinini bilong Abraham.
Na Abraham em i pikinini bilong Tera.
Na Tera em i pikinini bilong Nahor.
Na Nahor em i pikinini bilong Seruk.
Na Seruk em i pikinini bilong Reu.
Na Reu em i pikinini bilong Pelek.
Na Pelek em i pikinini bilong Eber.
Na Eber em i pikinini bilong Sela.
Na Sela em i pikinini bilong Kainan.
Na Kainan em i pikinini bilong Arpaksat.
Na Arpaksat em i pikinini bilong Siem.
Na Siem em i pikinini bilong Noa.
Na Noa em i pikinini bilong Lamek.
Na Lamek em i pikinini bilong Metusela.
Na Metusela em i pikinini bilong Enok.
Na Enok em i pikinini bilong Jaret.
Na Jaret em i pikinini bilong Mahalalel.
Na Mahalalel em i pikinini bilong Kenan.
Na Kenan em i pikinini bilong Enos.
Na Enos em i pikinini bilong Set.
Na Set em i pikinini bilong Adam.
Na Adam em i pikinini bilong God.
1-11 na Mak 1.
Holi Spirit i pulap long Jisas, na Jisas i lusim wara Jordan na i go bek.
Na Holi Spirit i kisim em i go long ples i no gat man.
Jisas i stap long ples i no gat man inap long 40 de, na Satan i traim em.
Long dispela taim Jisas i no kaikai na em i hangre.
Na Satan i tokim em olsem, “Sapos i tru yu Pikinini Bilong God, orait yu tok na dispela ston i ken tanim na i kamap bret.”
Tasol Jisas i bekim tok bilong en olsem, “Buk bilong God i gat tok olsem, ‘Ol manmeri i no inap kisim laip long kaikai tasol.’
Orait na Satan i bringim em i go antap, na wantu em i soim Jisas olgeta strongpela kantri bilong dispela graun.
Na Satan i tokim em olsem, “Bai mi givim yu strong bilong bosim olgeta dispela kantri, na bai yu gat biknem tru.
Olgeta dispela samting ol i bilong mi pinis.
Na sapos mi laik givim long wanpela man, orait mi ken givim.
Sapos yu brukim skru na lotu long mi, orait bai mi givim yu dispela olgeta samting.”
Tasol Jisas i bekim tok bilong em olsem, “Buk bilong God i gat tok olsem, ‘Yu mas aninit long God, Bikpela bilong yu, na yu mas lotu long em wanpela tasol.’
Na Satan i bringim Jisas i go long Jerusalem na i putim em antap tru long tempel.
Na em i tokim em olsem, “Sapos i tru yu Pikinini Bilong God, orait yu kalap i go daun.
Long wanem, buk bilong God i gat tok olsem, ‘Em bai i tokim ol ensel bilong en long ol i mas lukautim yu na was gut long yu.’
Na ‘Ol bai i karim yu long han bilong ol, nogut wanpela ston i sutim lek bilong yu.’
Na Jisas i bekim tok bilong em olsem, “Buk bilong God i gat tok olsem, ‘Yu no ken traim strong bilong God, Bikpela bilong yu.’
Satan i traim Jisas long ol kain kain traim pinis, orait em i lusim Jisas na i wetim narapela taim.
12-17 na Mak 1.
Long strong bilong Holi Spirit, Jisas i go bek long distrik Galili.
Na ol manmeri i stap long olgeta dispela hap, ol i harim tok olsem Jisas i kam i stap long Galili.
Oltaim em i wok long skulim ol manmeri long ol haus lotu bilong ol.
Na olgeta manmeri i litimapim nem bilong em.
53-58 na Mak 6.
Jisas i go long Nasaret.
Taim em i pikinini yet, em i stap long dispela taun, na em i bin kamap bikpela long en.
Long de Sabat em i go insait long haus lotu, olsem em i save mekim oltaim.
Em i sanap bilong ritim tok bilong God, na ol i givim buk bilong profet Aisaia long em.
Em i opim buk, na em i painim dispela hap i gat tok olsem, “Spirit bilong Bikpela i kam i stap long mi, long wanem, Bikpela yet i kapsaitim wel long het bilong mi bilong makim mi bilong i go bringim gutpela tok bilong en long ol rabisman.
Na em i salim mi i kam long tokaut long ol man i stap long kalabus long ol i ken lusim kalabus na i go fri, na long tokaut long ol man i aipas long ol i ken lukluk gen.
Em i salim mi i kam long pinisim hevi bilong ol man, ol arapela i wok long daunim na mekim nogut long ol.
Na em i salim mi long tokaut olsem, taim i kamap pinis bilong Bikpela i laik mekim gut long ol manmeri bilong en.”
Jisas i pasim buk na i givim bek long man i gat wok bilong lukautim ol buk, na em i sindaun.
Na olgeta manmeri i stap long haus lotu ol i lukluk long Jisas tasol.
Orait na em i tokim ol olsem, “Dispela tok bilong buk bilong God yupela i harim pinis, nau tasol em i kamap tru.”
Na ol i litimapim nem bilong em, na ol i tingting planti long ol gutpela tok em i autim.
Tasol ol i tok, “Yumi save, dispela man em i pikinini bilong Josep.
Olsem wanem na em inap mekim olkain tok olsem?”
Na Jisas i tokim ol olsem, “Ating yupela bai i kisim dispela tok ol manmeri i save mekim na autim long mi, ‘Dokta, yu mas mekim orait skin bilong yu yet.’
Na bai yupela i tok, ‘Mipela i harim pinis tok long ol samting yu bin mekim long Kaperneam.
Orait nau yu mas mekim ol wankain samting hia long as ples bilong yu.’
Na em i tok, “Mi tok tru long yupela, ol man i no save harim tok bilong wanpela profet long as ples bilong en.
Mi tok tru tumas long yupela, long taim bilong Elaija, planti meri i stap long Israel, na man bilong ol i dai pinis.
Long dispela taim skai i pas olgeta, na i no gat ren inap long 3 yia na 6 mun.
Na bikpela hangre i kamap long olgeta hap.
Tasol God i no salim Elaija i go long wanpela meri bilong Israel.
Em i salim em i go long taun Sarefat tasol long hap bilong biktaun Saidon, long wanpela meri, man bilong en i dai pinis.
Olsem tu long taim bilong profet Elisa planti man i stap long Israel, ol i gat sik lepra.
Tasol namel long ol i no gat wanpela man sik bilong en i pinis.
Naman bilong kantri Siria em tasol.”
Olgeta man i stap long haus lotu ol i harim dispela tok, na ol i belhat nogut tru.
Na ol i kirap na ol i rausim Jisas i go ausait long taun.
Dispela taun bilong ol i stap antap long wanpela maunten.
Na ol i bringim em i go antap long wanpela ples nogut i stap long dispela maunten, na ol i laik tromoi em i go daun.
Tasol em i lusim ol na wokabaut namel long ol na em i go pinis.
Orait Jisas i go daun long Kaperneam, na em i stap long dispela taun bilong distrik Galili.
Na long olgeta de Sabat em i save skulim ol manmeri.
Na ol i harim tok bilong en na ol i kirap nogut tru, long wanem, em i skulim ol olsem man i gat namba.
Wanpela taim wanpela man i stap long haus lotu, em i gat spirit nogut i stap long en.
Na em i singaut bikmaus tru olsem, “E, Jisas bilong Nasaret, yu kam bilong mekim wanem long mipela?
Ating yu kam bilong bagarapim mipela?
Mi save long yu.
Yu dispela gutpela stretpela man i kam long God yet.”
Tasol Jisas i krosim dispela spirit nogut na i tokim em olsem, “Yu pasim maus na yu lusim dispela man.”
Na dispela spirit nogut i mekim dispela man i pundaun long graun namel long ol, na bihain spirit i lusim em, na i no bagarapim em.
Na olgeta manmeri i kirap nogut, na ol i toktok namel long ol yet olsem, “Olaman, em wanem kain tok?
Em i givim tok long ol spirit nogut olsem man i gat namba na i gat strong.
Na ol i save harim tok bilong en, na ol i lusim man na i go.”
Na ol stori bilong ol samting Jisas i mekim, ol i go nabaut long olgeta hap bilong dispela distrik.
14-15 na Mak 1.
Jisas i kirap na i lusim dispela haus lotu, na em i go insait long haus bilong Saimon.
Mama bilong meri bilong Saimon em i gat sik, na skin bilong en i hat nogut tru.
Na ol i askim Jisas long helpim em.
Orait Jisas i go sanap klostu long em na i tok strong long sik i mas lusim dispela meri.
Na sik i lusim em, na wantu dispela meri i kirap na i redim kaikai bilong ol.
16-17 na Mak 1.
Long taim san i laik i go daun, orait ol man wantok bilong ol i gat ol kain kain sik, ol i bringim ol dispela sikman i kam long Jisas.
Em i putim han bilong en antap long dispela olgeta manmeri wan wan, na em i mekim ol i orait.
Na em i mekim ol spirit nogut i lusim planti manmeri.
Na taim ol i lusim ol manmeri, ol spirit nogut i save singaut olsem, “Yu Pikinini Bilong God.”
Tasol em i krosim ol na em i tambuim ol long ol i no ken toktok, long wanem, ol i save, em i dispela man God i makim bilong kisim bek ol manmeri bilong en.
Long moningtaim tru Jisas i lusim taun na em i go long wanpela hap i no gat man.
Na ol manmeri i painim em, na taim ol i lukim em ol i laik pasim em, bai em i no ken lusim ol na i go.
Tasol em i tokim ol olsem, “Mi mas autim gutnius bilong kingdom bilong God long ol arapela taun tu.
God i salim mi na mi kam bilong mekim dispela wok.”
Na em i raun long distrik Judia na i autim tok long ol haus lotu.
18-22 na Mak 1.
God, na ol i sanap klostu long em na banisim em tru.
Na Jisas i lukim tupela bot i stap long nambis bilong raunwara, em ol bot bilong ol man bilong kisim pis.
Tasol ol dispela man i lusim bot, na ol i wok long wasim ol umben.
Orait Jisas i kalap long wanpela bot, em bot bilong Saimon.
Na em i tokim Saimon long kam insait long bot na subim bot i go lusim nambis liklik.
Na Jisas i sindaun long bot na i skulim ol manmeri.
Em i skulim ol pinis, orait bihain em i tokim Saimon olsem, “Pul i go namel long wara, na tromoi ol umben i go daun bilong kisim pis.”
Na Saimon i tok olsem, “Bikman, long nait mipela i wok hat tru i go inap tulait, na mipela i no kisim wanpela pis.
Tasol bai mi bihainim tok bilong yu na tromoi ol umben.”
Ol i mekim olsem, na ol i kisim bikpela lain pis moa, na ol umben i laik bruk.
Olsem na ol i singautim ol poroman bilong ol i stap long narapela bot, long kam helpim ol.
Na ol i kam, na ol i pulimapim pis long tupela bot.
Na tupela bot i pulap tru na i laik i go daun long wara.
Saimon Pita i lukim dispela, na em i brukim skru klostu long lek bilong Jisas na i tok, “Bikpela, yu lusim mi na yu go.
Mi man bilong sin.”
Em i lukim olgeta dispela pis ol i kisim, na em i kirap nogut tru.
Na ol poroman bilong en, ol tu i kirap nogut.
Tupela poroman bilong Saimon, em Jems wantaim Jon, tupela pikinini bilong Sebedi, tupela tu i kirap nogut.
Tasol Jisas i tokim Saimon olsem, “Yu no ken pret.
Nau yu wok long kisim pis, tasol bihain bai yu wok long kisim ol manmeri i kam long mi.”
Orait ol i pul i go sua, na ol i lusim olgeta samting bilong ol, na ol i bihainim Jisas.
1-4 na Mak 1.
Wanpela taim Jisas i stap long wanpela taun, na wanpela man i stap, em i gat sik lepra i pulap tru long bodi bilong em.
Em i lukim Jisas, na em i brukim skru na putim pes i go daun long graun na i tokim Jisas olsem, “Bikpela, sapos yu laik, yu inap long mekim mi i kamap klin long ai bilong God.”
Na Jisas i putim han long em na i tokim em olsem, “Mi laik.
Yu kamap klin.”
Na wantu sik lepra i lusim dispela man, na em i kamap klin.
Na Jisas i tok strong long em olsem, “Yu no ken tokim wanpela man long dispela samting i bin kamap long yu.
Yu go soim skin bilong yu long pris, na mekim ofa bilong soim olsem skin bilong yu i kamap klin pinis, olsem Moses i bin tok.
Na bai ol man i ken save, sik bilong yu i pinis.”
Tasol stori bilong ol samting Jisas i mekim em i raun i go moa yet.
Olsem na planti man moa ol i kam bilong harim tok bilong em, na bilong em i mekim orait ol sik bilong ol.
Tasol planti taim em i save lusim ol manmeri na i go long hap i no gat man, na em i save beten.
1-8 na Mak 2.
Wanpela de Jisas i skulim ol manmeri i stap, na ol Farisi na ol tisa bilong lo ol i sindaun i stap.
Ol i bin lusim taun Jerusalem na olgeta ples bilong distrik Galili na Judia na ol i kam.
Na strong bilong Bikpela em i stap long Jisas na em i wok long mekim orait ol sikman.
Na sampela man i karim wanpela man i kam.
Ol bun bilong dispela man i dai olgeta, na em i slip i stap long wanpela bet.
Ol i laik karim em i go insait long haus na putim em klostu long Jisas, tasol planti manmeri i stap na ples i pas, na i no gat rot bilong karim sikman i go insait.
Olsem na ol i go antap long rup bilong dispela haus Jisas i stap long en.
Na ol i rausim hap bilong rup, na ol i slekim bet dispela man i slip long en i go daun namel long ol manmeri, na ol i putim em i stap long pes bilong Jisas.
Jisas i lukim olsem ol i bilip tru, na em i tok, “Pren, mi lusim pinis ol sin bilong yu.”
Ol saveman bilong lo na ol Farisi i harim dispela tok, orait ol i toktok planti olsem, “Dispela man em i husat na em i laik kisim ples bilong God na i mekim dispela tok?
Em i wok bilong God wanpela tasol.”
Jisas i save pinis long tingting bilong ol, na em i bekim tok olsem long ol, “Bilong wanem yupela i gat dispela kain tingting long bel bilong yupela?
Wanem tok em i isi long mi mekim?
‘Yu kirap na wokabaut’?
Tasol mi laik bai yupela i save olsem, Pikinini Bilong Man em i gat strong long dispela graun, na em inap long lusim ol sin.”
Orait na Jisas i lukluk i go long dispela man bun bilong en i dai olgeta na i tokim em olsem, “Mi tokim yu, yu kirap na kisim bet bilong yu, na yu go long haus bilong yu.”
Na wantu tasol dispela man i kirap long ai bilong ol dispela manmeri, na em i kisim bet em i bin slip long en.
Na em i wok long litimapim nem bilong God na i wokabaut i go long haus bilong en.
Na olgeta manmeri i kirap nogut tru long lukim dispela samting.
Bel bilong ol i kirap long lukim bikpela strong bilong God na ol i litimapim nem bilong God na tok olsem, “Nau yumi lukim ol narakain samting tru i kamap.”
9-13 na Mak 2.
Bihain Jisas i wokabaut i go na em i lukim wanpela man bilong kisim takis em i sindaun i stap long haus takis.
Nem bilong dispela man em Livai.
Na Jisas i tokim em olsem, “Yu kam bihainim mi.”
Na Livai i kirap na i lusim olgeta samting i stap, na em i go bihainim Jisas.
Orait Livai i mekim wanpela bikpela kaikai bilong Jisas long haus bilong em.
Planti man bilong kisim takis, na planti arapela man tu, ol i sindaun na i kaikai wantaim tupela.
Na ol Farisi wantaim ol saveman bilong lo bilong lain Farisi ol i toktok planti long ol disaipel bilong Jisas.
Ol i tok, “Watpo yupela i save kaikai na dring wantaim ol man bilong kisim takis na ol man bilong mekim sin?”
Na Jisas i bekim tok bilong ol olsem, “Ol man i no gat sik ol i no save go long dokta.
Ol sikman tasol i save go long dokta.
Olsem tasol, mi no kam bilong singautim ol stretpela man long tanim bel.
Mi kam bilong singautim ol man i save mekim sin.”
14-17 na Mak 2.
Na ol man i tokim Jisas olsem, “Planti taim ol disaipel bilong Jon i save tambu long kaikai na beten.
Na ol disaipel bilong ol Farisi tu i save mekim olsem.
Tasol ol disaipel bilong yu ol i wok long kaikai na dring.”
Na Jisas i tokim ol olsem, “Sapos wanpela man i laik marit, ating yupela inap tokim ol wantok bilong en long ol i mas tambu long kaikai long taim dispela man i stap yet wantaim ol?
Tasol bihain, taim ol i kisim dispela man i go pinis na em i no moa i stap wantaim ol wantok bilong en, orait long dispela taim ol bai i tambu long kaikai.”
Jisas i givim wanpela tok piksa tu long ol.
Em i tok olsem, “Sapos wanpela olpela saket i gat hul, i no gat man i save kisim wanpela nupela saket na brukim bilong kisim hap laplap bilong samapim hul long olpela saket.
Sapos em i mekim olsem, em bai i bagarapim nupela saket, na tu dispela liklik hap nupela laplap bai em i no wankain olsem olpela saket.
Na i no gat man i save pulimapim nupela wain long olpela skin meme.
Sapos em i mekim olsem, bai nupela wain i brukim skin meme na wain i kapsait i go long graun.
Na skin meme tu bai i bagarap.
Olsem na ol i mas pulimapim nupela wain long nupela skin meme.
Na man i dringim pinis olpela wain, em i no save laikim nupela.
Em i save tok, ‘Olpela em i gutpela.’
1-8 na Mak 2.
Long wanpela de Sabat, Jisas i wokabaut namel long ol gaden wit.
Na ol disaipel bilong en i kisim ol pikinini bilong wit, na ol i rapim long han bilong rausim skin bilong wit, na ol i wok long kaikai.
Tasol sampela Farisi i lukim na ol i tok olsem, “Dispela pasin i tambu long ol man i mekim long de Sabat, olsem na watpo yupela i mekim?”
Na Jisas i bekim tok bilong ol olsem, “Ating yupela i no bin ritim dispela stori long samting Devit i mekim?
Mi tok long dispela taim em wantaim ol lain bilong en ol i hangre na Devit i go insait long haus bilong God na kisim dispela bret ol i save putim i stap long pes bilong God.
Dispela bret i tambu, na ol pris tasol inap long kaikai.
Tasol Devit em i kaikai, na em i givim long ol lain bilong en tu.
Yupela i no bin ritim dispela tok, a?”
Na Jisas i tokim ol moa olsem, “Pikinini Bilong Man em i bosim de Sabat.”
9-14 na Mak 3.
Long narapela de Sabat Jisas i go insait long haus lotu na i givim tok long ol manmeri.
Na wanpela man i stap, han sut bilong en i dai pinis.
Ol saveman bilong lo na ol Farisi ol i was gut long Jisas, long wanem, ol i laik save, em bai i mekim orait ol sikman long de Sabat, o nogat.
Ol i laik painim rot bilong kotim Jisas.
Tasol Jisas i save long tingting bilong ol.
Olsem na em i tokim dispela man, han bilong en i nogut, olsem, “Yu kirap na sanap hia long ai bilong ol man.”
Orait dispela man i kirap na i sanap.
Na Jisas i tokim ol olsem, “Mi laik askim yupela.
Ating yumi ken mekim gutpela pasin long de Sabat, o yumi ken mekim pasin nogut?
Ating yumi ken helpim ol man na mekim ol i stap gut, o yumi ken bagarapim ol man?”
Na Jisas i lukluk raun long olgeta man, na em i tokim dispela man olsem, “Stretim han bilong yu.”
Man i mekim olsem, na han bilong en i kamap gutpela gen.
Tasol ol saveman bilong lo na ol Farisi i belhat nogut tru na ol i toktok namel long ol yet olsem, “Bai yumi mekim wanem long Jisas?”
1-4 na Mak 3.
Long dispela taim Jisas i laik beten, na em i go antap long wanpela maunten na long nait em i beten long God.
Long dispela nait olgeta em i beten i stap, inap tulait i bruk.
San i kamap, na em i singautim ol disaipel bilong en i kam.
Na em i makim 12-pela, na em i givim nem aposel long ol.
Wanpela em Saimon, na Jisas i givim nem Pita long em.
Na em i makim tu Andru, em i brata bilong Saimon, na Jems na Jon na Filip na Bartolomyu na Matyu na Tomas na Jems, em pikinini bilong Alfius, na Saimon, em wanpela man bilong lain Selot, na Judas, em pikinini bilong Jems, na Judas Iskariot, em dispela man bihain em i givim Jisas long ol man i birua long em.
24-25 na Mak 3.
Orait Jisas wantaim ol disaipel bilong en i go daun long maunten, na em i go sanap long wanpela stretpela hap graun wantaim bikpela lain disaipel bilong en.
Planti manmeri tru bilong olgeta hap bilong distrik Judia na taun Jerusalem na bilong nambis klostu long taun Tair na Saidon, ol tu i stap.
Ol i kam bilong harim tok bilong em, na bilong em i ken mekim orait ol sik bilong ol.
Na ol manmeri i gat spirit nogut i bagarapim ol, Jisas i oraitim ol.
Na olgeta manmeri ol i traim long putim han long em, long wanem, bikpela strong i stap long em, na dispela strong i save mekim orait olgeta man i putim han long em.
“Yupela ol rabisman, yupela i ken amamas.
Kingdom bilong God em i bilong yupela.
“Yupela ol lain i stap hangre nau, yupela i ken amamas.
Bihain bai yupela i kaikai na i pulap.
“Yupela ol lain nau i krai i stap, yupela i ken amamas.
Bihain bai yupela i lap.
“Bihain ol man bai i lukim yupela i bihainim Pikinini Bilong Man, na ol bai i bel nogut tru long yupela, na ol bai i rausim yupela na tok nogut long yupela, na ol bai i lukim nem bilong yupela olsem samting nogut tru.
Orait taim dispela olgeta samting i kamap, yupela i ken amamas.
Sapos ol i mekim ol dispela pasin long yupela, orait yupela i ken amamas na belgut tru.
Bikpela pe i wetim yupela long heven.
Bipo ol tumbuna bilong ol i save mekim wankain pasin long ol profet.
“Tasol yupela ol maniman, yupela lukaut.
Yupela i kisim pinis samting bilong mekim gut bel bilong yupela.
“Yupela ol lain nau yupela i save kaikai na pulap, yupela lukaut.
Bihain bai yupela i hangre.
“Yupela ol lain i save lap nau, yupela lukaut.
Bihain bai yupela i krai na wara bai i kapsait long ai bilong yupela.
Sapos olgeta man i litimapim nem bilong yupela, orait yupela lukaut.
Bipo ol tumbuna bilong ol i save mekim wankain pasin long ol giaman profet.”
Jisas i tok moa olsem, “Mi tokim yupela ol man i save harim tok bilong mi, yupela i mas laikim ol birua bilong yupela, na yupela i mas mekim gutpela pasin long ol man i save bel nogut long yupela.
Na sapos sampela man i tok long God i ken bagarapim yupela, yupela i mas askim God long mekim gut long ol.
Na yupela i mas beten bai God i marimari long ol man i mekim nogut long yupela.
Sapos wanpela man i solapim wanpela wasket bilong yu, orait yu mas tanim narapela wasket tu i go long em.
Sapos wanpela man i pulim saket bilong yu, orait yu mas larim em i kisim siot bilong yu tu.
Olgeta man i askim yu long givim ol samting long ol, orait yu mas givim long ol.
Na sapos wanpela man i kisim ol samting bilong yu, orait yu no ken tok strong long em i mas givim bek.
Olgeta pasin yupela i laik bai ol arapela manmeri i mas mekim long yupela, ol dispela pasin tasol yupela i mas mekim long ol.
“Sapos yupela i laikim tasol ol man i save laikim yupela, orait husat bai i ting yupela ol gutpela manmeri?
Ol man bilong mekim sin ol tu i save laikim ol man i laikim ol.
Na sapos yupela i mekim gutpela pasin long ol man i mekim gutpela pasin long yupela, orait husat bai i ting yupela ol gutpela manmeri?
Ol man bilong mekim sin ol tu i save mekim wankain pasin.
Na sapos yupela i givim dinau long ol man yupela i ting ol bai inap bekim dinau, orait husat bai i ting yupela ol gutpela manmeri?
Ol man bilong mekim sin ol tu i save givim dinau long ol arapela man bilong mekim sin, long wanem, ol i save ol dispela lain bai i bekim gen ol dinau bilong ol.
Tasol yupela i mas laikim ol birua bilong yupela.
Yupela i mas mekim gutpela pasin long ol.
Yupela i mas givim dinau long ol man, yupela i no ting ol bai inap bekim dinau gen long yupela.
Yupela i mekim olsem, na bihain bai yupela i gat bikpela pe moa, na bai yupela i stap pikinini bilong God Antap Tru.
Em i save mekim gutpela pasin tu long ol man i no save tenkyu long em na long ol man nogut.
Yupela i mas sori long ol man, olsem Papa bilong yupela em i save sori long ol.”
Jisas i tok moa olsem, “Yupela i no ken skelim pasin bilong ol arapela na tok ol i man nogut.
Nogut God i mekim wankain pasin long yupela tu.
Yupela i mas lusim sin bilong ol man, na bai God i lusim sin bilong yupela.
Yupela i mas givim ol samting long ol arapela, na bai God i givim ol samting long yupela.
Em bai i skelim gutpela moa long yupela, na em bai i pulapim tru, na sakim i go daun, na pulapim moa yet, inap long ol samting i kapsait, na givim long yupela.
Skel yupela i save givim long ol arapela man, long dispela skel tasol God bai i bekim long yupela.”
Jisas i givim wanpela tok piksa tu long ol olsem, “Ating wanpela aipas em inap long soim rot long narapela aipas?
Tupela wantaim bai i pundaun long hul.
Sumatin i no winim tisa bilong en.
Tasol taim em i skul gut pinis, orait em bai i kamap wankain olsem tisa bilong en.
“Bilong wanem yu lukim liklik hap pipia i stap long ai bilong brata bilong yu, tasol yu no tingim bikpela plang i stap long ai bilong yu yet?
Sapos yu no lukim bikpela plang i stap long ai bilong yu yet, orait olsem wanem na yu inap tokim brata bilong yu, ‘Brata, mi laik kamautim pipia i stap long ai bilong yu’?
Yu man bilong giaman, pastaim yu mas kamautim bikpela plang i stap long ai bilong yu yet.
Na bihain bai yu inap lukluk gut na kamautim liklik hap pipia i stap long ai bilong brata bilong yu.”
16-20 na 12.
Jisas i tok moa olsem, “Gutpela diwai em i no save karim kaikai nogut.
Olsem tasol diwai nogut em i no save karim gutpela kaikai.
Ol man i save lukim kaikai bilong diwai pastaim na ol i save, em i gutpela diwai, o em i nogut.
Ol man i no save go long rop i gat nil bilong kisim pikinini bilong diwai fik.
Na ol i no save kisim pikinini bilong wain long liklik rabis diwai i gat nil.
Gutpela man i gat planti gutpela tingting i stap long bel bilong en.
Olsem na em i save mekim gutpela pasin.
Man nogut em i gat planti tingting nogut i stap long bel bilong en.
Olsem na em i save mekim pasin nogut.
Kain tingting i pulap long bel, em maus i save autim.”
Sapos wanpela man i kam long mi, na i harim tok bilong mi na i bihainim, orait mi ken tokim yupela long pasin bilong dispela kain man.
Dispela man em i olsem wanpela man i laik wokim haus.
Pastaim em i wokim hul i go daun, na em i putim simen i go pas tru long bikpela bikpela ston insait long graun.
Na bihain em i sanapim haus antap long dispela.
Na taim tait i kamap na wara i sakim dispela haus, haus i no pundaun, long wanem, dispela man i bin wokim gutpela strongpela haus.
Tasol man i harim tok bilong mi na i no bihainim, em i olsem wanpela man i wokim haus i sanap nating long graun.
Em i no putim simen pastaim insait long graun.
Bihain wara i sakim dispela haus, na kwiktaim em i pundaun, na i bagarap olgeta.”
Jisas i autim tok pinis long ol manmeri, orait em i go insait long taun Kaperneam.
Wanpela kepten bilong 100 soldia em i stap, na em i gat wanpela wokboi.
Em i laikim tumas dispela wokboi bilong en, tasol nau dispela wokboi i gat sik na klostu em i laik i dai.
Kepten i harim tok long Jisas i stap, orait em i salim ol hetman bilong ol Juda i go long em bilong askim em long kam na mekim orait wokboi bilong em.
Ol i kamap long Jisas na ol i tokim em strong tru olsem, “Dispela kepten em i gutpela man, inap long yu ken helpim em.
Em i save laikim yumi Juda.
Em yet i bin wokim haus lotu bilong mipela.”
Orait Jisas i go wantaim ol.
Em i kamap klostu pinis long haus, na dispela kepten i salim ol pren i kam bringim tok long Jisas olsem, “Bikpela, maski yu hatwok tumas.
Mi no gutpela man inap long yu kam insait long haus bilong mi.
Olsem na mi ting mi no gutpela man inap long mi yet mi kam lukim yu.
Tasol yu mekim tok tasol, na wokboi bilong mi bai i orait gen.
Mi tok olsem, long wanem, mi tu mi stap aninit long man i gat namba bilong bosim mi.
Na mi yet mi gat ol soldia i stap aninit long mi.
Jisas i harim dispela tok, na em i kirap nogut long tok bilong dispela man.
Na em i tanim na i tokim dispela bikpela lain manmeri i bihainim em olsem, “Mi tokim yupela, long Israel yet mi no bin lukim wanpela man i gat kain bilip olsem bilong dispela man.”
Na ol dispela man kepten i bin salim ol i kam, ol i go bek long haus, na ol i lukim wokboi i orait pinis.
Bihain liklik Jisas i go long wanpela taun, nem bilong en Nain.
Ol disaipel bilong en wantaim bikpela lain manmeri ol i go wantaim em.
Em i kamap klostu long bikpela dua bilong banis i raunim dispela taun, na em i bungim sampela man i karim bodi bilong wanpela man i dai pinis i kam ausait long taun.
Mama bilong dispela man, em i gat dispela wanpela pikinini tasol.
Na man bilong en tu i dai pinis.
Na bikpela lain manmeri bilong dispela taun i wokabaut i kam wantaim dispela meri.
Bikpela i lukim dispela meri, na em i sori tru long em, na em i tokim meri olsem, “Yu no ken krai.”
Na em i go klostu, na i putim han long bet ol i karim bodi long en.
Na ol man i karim dispela bet ol i sanap.
Na Jisas i tok, “Yangpela man, mi tokim yu, yu kirap.”
Na dispela man i dai pinis, em i kirap na i sindaun, na em i stat long toktok.
Na Jisas i givim em bek long mama bilong en.
Bel bilong olgeta manmeri i kirap long lukim bikpela strong bilong God, na ol i litimapim nem bilong God.
Ol i tok, “Wanpela bikpela profet i kamap pinis namel long yumi.”
Na ol i tok, “God i kam pinis bilong helpim ol manmeri bilong en.”
Na ol manmeri i go nabaut long olgeta hap bilong distrik Judia na long ol arapela hap nabaut, na ol i stori long dispela samting Jisas i bin mekim.
Ol disaipel bilong Jon i tokim em long olgeta dispela samting Jisas i mekim.
Na Jon i singautim tupela disaipel bilong en, na em i salim tupela i go long Bikpela bilong askim em olsem, “Ating yu dispela man God i bin promis long salim i kam, o mipela i mas wetim narapela?”
Dispela tupela man i kamap pinis long Jisas, na tupela i tok, “Jon Bilong Baptais em i salim mitupela i kam long yu, na em i laik askim yu olsem, ‘Ating yu dispela man God i bin promis long salim i kam, o mipela i mas wetim narapela?’
Long dispela taim Jisas i wok long mekim orait planti manmeri i gat ol kain kain sik.
Na em i rausim planti spirit nogut i stap long ol.
Na planti aipas, em i mekim ol i lukluk.
Na Jisas i bekim tok bilong tupela disaipel bilong Jon olsem, “Yutupela go tokim Jon long ol samting nau yutupela i lukim na harim.
Ol aipas ol i lukluk gen, na ol lek nogut ol i wokabaut.
Skin bilong ol man i gat sik lepra, em i kamap klin, na ol yaupas i harim toktok.
Ol man i dai pinis, ol i kirap gen, na ol rabisman i harim gutnius.
Na ol man i lukim mi, na bilip bilong ol i no pundaun, ol i ken amamas.”
Taim dispela tupela man i bin bringim tok bilong Jon, tupela i go pinis, orait Jisas i tokim ol manmeri long Jon olsem, “Taim yupela i bin i go long hap i no gat man, yupela i go bilong lukim wanem samting?
Ating yupela i go bilong lukim win i sakim wanpela pitpit?
Yupela i go bilong lukim wanem samting?
Ating yupela i go bilong lukim wanpela man i putim ol gutpela gutpela klos?
Ol man i putim ol naispela klos na i gat ol gutpela gutpela samting bilong bodi, ol dispela kain man i save stap long haus bilong ol king.
Tasol yupela i go bilong lukim wanem samting?
Yupela i go bilong lukim wanpela profet, a?
Na mi tokim yupela, dispela profet hia, em i winim olgeta arapela profet.
Long dispela man tasol buk bilong God i tok olsem, ‘Harim.
Bai mi salim wanpela man bilong autim tok bilong mi, na em bai i go paslain long yu.
Na em bai i redim rot bilong yu.’
Mi tokim yupela olsem, Jon i winim olgeta man i stap long graun.
Tasol man i stap liklik tru long kingdom bilong God, em i winim Jon.”
Ol manmeri wantaim ol man bilong kisim takis ol i harim dispela tok pinis, na ol i tok, “Pasin bilong God em i stret olgeta.”
Ol i tok olsem, long wanem, ol i bin kisim baptais long han bilong Jon.
Tasol ol Farisi na ol saveman bilong lo ol i no bin kisim baptais long Jon.
Olsem na ol i givim baksait long gutpela rot God i soim long ol.
Na Jisas i tok moa olsem, “Sapos mi laik tokaut long pasin bilong ol manmeri bilong dispela taim, bai mi mekim wanem kain tok piksa?
Ol i olsem wanem kain man?
Ol i olsem ol pikinini i sindaun i stap long ol ples bung na i singaut long ol arapela pikinini olsem, ‘Mipela i winim mambu long yupela i ken singsing, tasol yupela i no laik singsing.
Na mipela i mekim singsing sori, tasol yupela i no laik krai.’
Na Jisas i tok moa olsem, “Jon Bilong Baptais em i kam, na em i no kaikai bret, na em i no save dring wain.
Na yupela i tok, ‘Spirit nogut i stap long em.’
Na nau Pikinini Bilong Man i kam, na em i kaikai na i dring, na yupela i save tok, ‘Lukim, em i man bilong kaikai planti tumas, na em i man bilong dring planti wain tumas.
Em i pren bilong ol man bilong kisim takis na bilong ol man bilong mekim sin.’
Yupela i save tok olsem, tasol ol manmeri i kisim save bilong God ol i soim yumi olsem save bilong en em i samting tru.”
Wanpela Farisi i singautim Jisas i kam kaikai wantaim em.
Na Jisas i go long haus bilong dispela Farisi na i sindaun long kaikai.
Wanpela meri i save mekim ol kain kain pasin nogut em i stap long dispela taun.
Em i harim tok long Jisas i kaikai long haus bilong dispela Farisi, olsem na dispela meri i kisim wanpela naispela botol ston i gat sanda na em i kam.
Na em i go sanap baksait long Jisas klostu long lek bilong en, na em i krai i stap.
Wara bilong ai bilong en i kapsait long lek bilong Jisas, na dispela meri i mekim drai long gras bilong het bilong em yet.
Em i givim planti kis long lek bilong Jisas, na em i kisim dispela sanda na welim lek bilong en.
Dispela Farisi i bin singautim Jisas i kam, em i lukim ol samting dispela meri i mekim, na em i tingting olsem, “Sapos dispela man em i profet tru, bai em i save long dispela meri i putim han long em, na bai em i save long pasin bilong en tu.
Dispela meri em i meri bilong mekim sin.”
Jisas i save long tingting bilong dispela man na em i tokim em olsem, “Saimon, mi gat wanpela tok mi laik givim yu.”
Na Saimon i tok, “Tisa, yu autim tok bilong yu.”
Na Jisas i tok, “Tupela man i gat dinau long wanpela man.
Narapela i gat dinau long 100 kina, na narapela i gat dinau long 10 kina tasol.
Tupela i no inap bekim dinau bilong tupela, olsem na dispela man i lusim dinau bilong tupela.
Orait yu ting husat bilong tupela bai i laikim em moa?”
Na Saimon i bekim tok olsem, “Mi ting dispela man em i lusim bikpela dinau bilong en.”
Na Jisas i tokim em, “Tingting bilong yu i stret.”
Na Jisas i tanim na lukim dispela meri, na em i tokim Saimon olsem, “Yu lukim dispela meri hia?
Mi kam insait long haus bilong yu, na yu no givim mi wara bilong wasim lek bilong mi.
Tasol dispela meri em i wasim lek bilong mi long wara bilong ai bilong em yet.
Na em i mekim drai long gras bilong em yet.
Yu no givim kis long mi.
Tasol taim mi kam insait, na i kam inap long nau, dispela meri em i wok long givim kis long lek bilong mi.
Yu no bin kisim wel na welim het bilong mi.
Tasol dispela meri i kisim sanda i kam na i welim lek bilong mi.
Olsem na mi tokim yu, yumi lukim dispela meri i laikim mi tru na yumi save, God i lusim pinis ol planti sin bilong en.
Tasol man i mekim liklik sin tasol na God i lusim sin bilong en, orait laik bilong en bai i liklik tasol.”
Na Jisas i tokim dispela meri olsem, “Mi lusim pinis ol sin bilong yu.”
Ol man i sindaun long tebol wantaim em, ol i harim dispela tok na ol i stat long toktok namel long ol yet olsem, “Dispela man em i husat na em i lusim ol sin?”
Na Jisas i tokim dispela meri olsem, “Bilip bilong yu i mekim na nau yu stap gut wantaim God.
Yu go, na bel bilong yu i ken i stap isi.”
Bihain liklik orait Jisas i raun long ol taun na ol ples na em i wok long autim gutnius bilong kingdom bilong God long ol manmeri.
Na ol 12-pela disaipel i wokabaut i go wantaim em.
Na sampela meri, bipo Jisas i bin rausim ol spirit nogut long ol na mekim orait sik bilong ol, ol tu i wokabaut i go wantaim em.
Wanpela em Maria, ol i kolim em Maria bilong taun Makdala.
Bipo Jisas i bin rausim 7-pela spirit nogut long em.
Na Joana na Susana na planti arapela meri tu, ol i go wantaim em.
Joana em i meri bilong Kusa, em wanpela bosman bilong haus bilong Herot.
Ol dispela meri i save givim ol samting bilong ol bilong helpim Jisas wantaim ol disaipel bilong en.
1-9 na Mak 4.
Ol manmeri bilong olgeta taun i kam long Jisas, na bikpela lain manmeri i bung i stap.
Na em i givim wanpela tok piksa long ol olsem, “Wanpela man i go tromoi pikinini wit long gaden.
Em i wok long tromoi i go, na sampela pikinini wit i pundaun long rot.
Na ol man i krungutim, na ol pisin i kam kaikai.
Na sampela pikinini wit i pundaun long hap graun i gat ston.
Na wit i kamap, tasol graun i no gat wara, na dispela wit i drai olgeta na i dai.
Na sampela pikinini wit i pundaun namel long ol rop i gat nil.
Na ol rop i gat nil i kamap wantaim na i karamapim wit.
Na sampela pikinini wit i pundaun long gutpela graun, na wit i kamap, na i karim planti kaikai moa, olsem wan wan handet.”
Jisas i mekim dispela tok piksa pinis, na em i singaut olsem, “Man i gat yau em i mas harim dispela tok.”
10-17 na Mak 4.
Ol disaipel bilong Jisas i askim em long as bilong dispela tok piksa em i bin autim.
Na em i tokim ol olsem, “God i larim yupela i save pinis long as bilong ol tok hait bilong kingdom bilong God.
Tasol ol arapela manmeri i save harim ol tok piksa tasol.
Olsem na bai ol i lukluk planti taim, tasol ol i no luksave long wanpela samting.
Na bai ol i harim tok planti taim, tasol bai ol i no save long as bilong en.”
18-23 na Mak 4.
Na Jisas i tok moa olsem, “As bilong dispela tok piksa em i olsem.
Dispela ol pikinini wit ol i makim tok bilong God.
Ol pikinini wit i pundaun long rot, ol i olsem ol lain manmeri i harim tok bilong God, tasol bihain Satan i kam, na em i rausim dispela tok long bel bilong ol.
Satan i ting, ‘Nogut ol i bilip, na God i kisim bek ol.’
Na ol pikinini wit i pundaun long graun i gat ston, ol i olsem ol man i harim tok, na ol i kisim, na ol i amamas long en.
Tasol ol i olsem pikinini wit i no gat rop i go daun insait long graun, olsem na ol i bilip long liklik taim tasol, na long taim bilong traim, ol i save surik na lusim God.
Na ol pikinini wit i pundaun namel long ol rop i gat nil, ol i olsem ol man i harim tok bilong God, na ol i go nabaut na ol i tingting planti long ol samting i kamap long ol na long mani samting na ol i amamas long ol samting bilong dispela graun, na dispela ol samting i karamapim ol na ol i no bihainim gut tok bilong God.
Ol i olsem kaikai i no mau gut.
Tasol ol dispela pikinini wit i pundaun long gutpela graun, ol i olsem ol man i harim tok na ol i holimpas.
Bel bilong ol em i stretpela na i gutpela, na ol i save stap strong na ol i karim kaikai i stap.”
Jisas i tok moa olsem, “Ol man i no save laitim lam na karamapim long sospen samting o putim aninit long bet.
Ol i save putim antap long tebol, bai ol man i kam insait long haus ol i ken lukim dispela lait.
Olgeta samting i stap hait, bihain bai em i kamap long ples klia.
Na olgeta samting ol man i karamapim i stap, bihain bai ol i kamap long ples klia, na bai ol man i save long ol.
“Yupela i mas lukaut gut bai yupela i harim gut tok.
Sapos wanpela man i gat sampela samting pinis, orait God bai i givim sampela moa long em.
Tasol sapos man i no gat ol samting, orait God bai i rausim ol samting em i ting em i holim pinis.”
Husat em i mama na brata bilong Jisas?
46-50 na Mak 3.
Long dispela taim mama wantaim ol brata bilong Jisas ol i kam bilong lukim em.
Tasol planti manmeri ol i bung i stap, na ol lain bilong Jisas i no inap i kam klostu long em.
Sampela man i tokim Jisas olsem, “Mama bilong yu wantaim ol brata bilong yu ol i sanap ausait, na ol i laik lukim yu.”
Tasol em i bekim tok bilong ol olsem, “Ol manmeri i harim tok bilong God na i bihainim, ol dispela lain ol i mama bilong mi na brata bilong mi.”
23-27 na Mak 4.
Wanpela de Jisas i kalap long wanpela bot wantaim ol disaipel bilong en.
Na em i tokim ol olsem, “Yumi go long hapsait bilong raunwara.”
Olsem na ol i go.
Bot i ran i go, na Jisas i slip.
Na wanpela bikpela win i kamap long raunwara, na wara i laik pulap long bot na klostu ol i laik lus.
Na ol i go kirapim Jisas, na ol i tok, “Bikman, bikman, yumi laik lus nau.”
Na em i kirap na i krosim dispela win na dispela biksi.
Na win wantaim biksi i dai, na wara i no moa mekim nais.
Na em i askim ol olsem, “Olsem wanem?
Bilip bilong yupela i stap we?”
Ol i lukim dispela strongpela wok na ol i pret, na ol i tingting planti.
Na ol i toktok namel long ol yet olsem, “Dispela man em i husat tru?
Em i tok strong long win wantaim wara, na tupela i harim tok bilong em.”
28-34 na Mak 5.
Orait Jisas wantaim ol disaipel bilong en i go kamap long hap bilong ol Gerasa.
Dispela ples i stap long hapsait bilong raunwara Galili.
Orait Jisas i lusim bot na i go sua, na wanpela man bilong dispela taun i kamap long em.
Sampela spirit nogut i stap long dispela man.
Longtaim tru em i no save pasim laplap.
Na em i no save stap long wanpela haus.
Em i save stap nabaut long ples matmat.
Dispela man i lukim Jisas, na em i singaut na i pundaun long graun klostu long lek bilong Jisas.
Na em i singaut bikmaus tru olsem, “Jisas, yu Pikinini bilong God Antap Tru, yu laik mekim wanem long mi?
Plis, yu no ken mekim nogut long mi.”
Em i singaut olsem, long wanem, Jisas i tok pinis long spirit nogut i mas lusim dispela man.
Ol man i save was long dispela man oltaim, na ol i save pasim em long ol sen na hankap.
Tasol em i save brukim olgeta sen samting.
Na dispela spirit nogut i save mekim em i ran i go long hap i no gat man.
Orait Jisas i askim em olsem, “Wanem nem bilong yu?”
Na ol dispela spirit nogut i singaut strong long Jisas olsem, “Yu no ken rausim mipela i go long dispela hul i no gat as.”
Wanpela bikpela lain pik ol i kaikai i stap long liklik maunten klostu.
Na ol spirit nogut i askim Jisas strong olsem, “Yu mas larim mipela i go insait long ol dispela pik.”
Orait Jisas i larim ol i go.
Na ol dispela spirit nogut i lusim dispela man na ol i go insait long ol pik.
Na ol dispela lain pik i ran strong tru i go daun long wanpela ples nogut.
Na ol i pundaun long raunwara, na ol i dring wara na i dai.
Ol wasman bilong pik i lukim dispela samting i kamap, orait ol i ranawe, na ol bringim tok i go long taun na long ol hap nabaut.
Na ol manmeri i kam lukim wanem samting tru i bin kamap.
Ol i kamap long Jisas, na ol i lukim dispela man ol spirit nogut i lusim em pinis.
Em i pasim laplap, na tingting bilong en i klia, na em i sindaun i stap klostu long lek bilong Jisas.
Ol manmeri i lukim, na ol i pret.
Na ol man i bin lukim ol samting i kamap, ol i stori long ol samting Jisas i bin mekim long dispela man, bipo ol spirit nogut i stap long en, na nau em i kamap orait pinis.
Na olgeta man bilong distrik bilong ol Gerasa, ol i tingting long dispela strongpela wok Jisas i bin mekim na ol i pret tru na ol i tok strong long Jisas i mas lusim ol na i go.
Olsem na Jisas i kalap long bot, na em i go bek.
Tasol pastaim dispela man ol spirit nogut i lusim em pinis, em i askim Jisas strong olsem, “Inap yu larim mi i go wantaim yu?”
Tasol Jisas i salim em i go bek, na i tokim em olsem, “Yu go bek long ples bilong yu, na yu autim tok long olgeta samting God i bin mekim bilong helpim yu.”
Olsem na dispela man i go, na em i autim tok long olgeta manmeri long taun bilong en, long olgeta samting Jisas i bin mekim bilong helpim em.
18-26 na Mak 5.
Orait Jisas i go bek long hapsait bilong raunwara, na olgeta manmeri i amamas long em i kam, long wanem, ol i bin wetim em i stap.
Na wanpela man i kamap, nem bilong en Jairus.
Em i wanpela hetman bilong haus lotu.
Em i brukim skru klostu long lek bilong Jisas, na i askim Jisas strong long i go long haus bilong en.
Em i gat wanpela pikinini tasol, em i pikinini meri, na em i gat samting olsem 12-pela krismas.
Na klostu em i laik i dai.
Orait Jisas i wokabaut i go, na bikpela lain manmeri ol i go wantaim na ol i pas tru long em.
Na wanpela meri i stap, em i save karim blut oltaim na i stap olsem inap long 12-pela yia.
Tasol i no gat wanpela man inap long oraitim sik bilong en.
Dispela meri i kam klostu long baksait bilong Jisas, na i putim han long arere bilong longpela klos bilong Jisas.
Em i mekim olsem, na wantu tasol blut bilong en i drai na i no kamap moa.
Na Jisas i askim olsem, “Husat i putim han long mi?”
Na olgeta i tok, “Mi nogat.
Na Pita i tok, “Bikman, bikpela lain manmeri i sanap raunim yu, na ol i pas tru long yu.”
Tasol Jisas i tok, “Wanpela i bin putim han long mi.
Mi pilim sampela strong i lusim mi na i go.”
Dispela meri i save nau, em i no inap hait.
Olsem na em i guria, na em i kam brukim skru na putim pes i go daun long graun klostu long Jisas.
Na long ai bilong olgeta manmeri em i tok bilong wanem em i bin putim han long Jisas.
Na em i tok, “Sik bilong mi em i pinis wantu tasol.”
Na Jisas i tokim em olsem, “Pikinini, yu bilip long mi, olsem na yu kamap orait gen.
Yu go, na bel bilong yu i ken i stap isi.”
Jisas i toktok yet i stap, na wanpela man bilong haus bilong dispela hetman bilong haus lotu i kam.
Em i tokim hetman olsem, “Pikinini bilong yu i dai pinis.
Maski givim hevi moa long tisa.”
Jisas i harim dispela, na i bekim tok olsem long hetman, “Yu no ken pret.
Yu mas bilip tasol, na pikinini bilong yu bai i orait.”
Orait Jisas i go long haus bilong hetman, na em i no larim ol manmeri i go insait long haus wantaim em.
Em i kisim Pita na Jon na Jems na papamama bilong dispela pikinini, na ol tasol i go insait wantaim em.
Na olgeta manmeri i stap pinis long haus, ol i sori tru long dispela pikinini, na ol i wok long krai i stap.
Tasol Jisas i tokim ol olsem, “Yupela i no ken krai.
Em i no i dai.
Em i slip tasol i stap.”
Na ol i lap nogut long em, long wanem, ol i save, pikinini i dai pinis.
Tasol Jisas i holim han bilong pikinini meri na i singaut olsem, “Pikinini, yu kirap.”
Orait spirit bilong dispela pikinini em i kam bek long em, na kwiktaim em i kirap.
Na Jisas i tokim ol long givim sampela kaikai long dispela pikinini.
Na papamama bilong pikinini i kirap nogut tru.
Tasol Jisas i tokim tupela strong olsem, “Yutupela i no ken tokim wanpela man long dispela samting i bin kamap.”
5-15 na Mak 6.
Jisas i singautim ol 12-pela aposel i kam, na em i givim bikpela strong na namba long ol, bilong ol i ken rausim olgeta spirit nogut i stap long ol manmeri na ol i ken mekim orait ol manmeri i gat olgeta kain sik.
Na em i salim ol i go bilong autim tok bilong kingdom bilong God, na bilong mekim orait ol sikman.
Na em i tokim ol olsem, “Yupela i no ken kisim ol samting bilong wokabaut i go wantaim yupela.
Yupela i no ken holim stik bilong wokabaut na yupela i no ken karim hanbek samting na bret na mani.
Na yupela i no ken kisim tupela siot.
Na sapos yupela i kamap long wanpela ples na yupela i go insait long wanpela haus, orait yupela i mas i stap long dispela haus tasol inap long taim yupela i laik lusim dispela ples na i go long narapela hap.
Na sapos ol manmeri bilong wanpela taun i no kisim yupela i go long haus bilong ol, orait yupela i mas lusim dispela taun.
Na taim yupela i laik i go, yupela i mas rausim pipia graun i stap long lek bilong yupela, bai ol i ken save, ol i gat asua long dispela pasin ol i mekim.”
Orait ol disaipel i wokabaut i go long ol ples nabaut.
Na ol i autim gutnius na ol i mekim orait ol sikman long olgeta hap.
1-2 na Mak 6.
Namba wan gavman Herot i harim tok long ol samting Jisas i mekim, na em i tingting planti, long wanem, sampela man i save tok olsem, “Jon i kirap bek long matmat.”
Na sampela i save tok, “Elaija i kamap.”
Na sampela i tok, “Wanpela bilong ol profet bilong bipo em i kirap bek long matmat.”
Olsem na Herot i tok olsem, “Mi katim nek bilong Jon pinis.
Tasol dispela man em i husat tru na mi harim ol man i tok long ol narakain wok em i mekim?”
Na em i laik lukim Jisas.
13-21 na Mak 6.
30-44 na Jon 6.
Ol aposel i kam bek pinis, na ol i tokim Jisas long olgeta samting ol i bin mekim.
Na Jisas i kisim ol, na ol i lusim ol arapela manmeri, na ol tasol i go long wanpela taun, nem bilong en Betsaida.
Taim ol planti lain manmeri i save olsem Jisas i go pinis, orait ol i bihainim em i go.
Ol i kam long em, na em i amamas long ol i kam.
Em i autim tok bilong kingdom bilong God long ol, na em i mekim orait ol manmeri i gat sik.
Long apinun tru ol 12-pela disaipel i kam long em na ol i tokim em olsem, “Mobeta yu salim ol manmeri i go long ol ples na long ol hap nabaut, bai ol i ken painim kaikai na ples bilong slip.
Dispela hap yumi stap long en, em i no gat man.”
Tasol Jisas i tokim ol disaipel olsem, “Yupela yet givim kaikai long ol.”
Na ol i tok, “Mipela i no gat planti kaikai.
5-pela bret na tupela pis tasol i stap.
Ating yu laik bai mipela i go baim kaikai bilong dispela olgeta lain manmeri?”
000 man i stap.
Na Jisas i tokim ol disaipel bilong en olsem, “Yupela tokim ol, ol i mas bung 50 50 na ol i mas sindaun.”
Ol disaipel i mekim olsem, na olgeta manmeri i sindaun.
Orait na Jisas i kisim dispela 5-pela bret wantaim tupela pis, na em i lukluk i go long heven na i tenkyu long God.
Na em i brukim bret wantaim pis na i givim long ol disaipel, na ol i tilim i go long ol manmeri.
Na olgeta i kaikai, na ol i pulap.
Na ol i bungim olgeta hap kaikai i stap yet na ol i pulapim 12-pela basket.
13-19 na Mak 8.
Long wanpela taim Jisas wanpela em i beten i stap, na ol disaipel bilong en i stap wantaim em.
Na em i askim ol olsem, “Ol manmeri i save tok, mi husat tru?”
Na ol i bekim tok olsem, “Sampela i save tok olsem, yu Jon Bilong Baptais.
Na sampela i save tok, yu Elaija.
Na sampela i tok, ‘Wanpela bilong ol profet bilong bipo em i kirap bek.’
Na em i askim ol, “Na yupela yet i tok mi husat?”
Na Pita i bekim tok olsem, “Yu dispela man God i bin promis long salim i kam bilong kisim bek ol manmeri bilong en.”
20-28 na Mak 8.
Orait Jisas i tok strong long ol disaipel na i tambuim ol long ol i no ken tokim wanpela man long em i husat tru.
Na em i tok, “Pikinini Bilong Man em i mas karim planti pen, na ol hetman na ol bikpris na ol saveman bilong lo bai ol i givim baksait long em na kilim em i dai.
Na long de namba 3 bai em i kirap bek.”
Na em i tokim olgeta manmeri olsem, “Sapos wanpela man i laik bihainim mi, orait em i mas daunim laik bilong em yet, na em i mas karim diwai kros bilong en long olgeta de, na em i mas bihainim mi.
Long wanem, sapos wanpela man i laik holimpas laip bilong em yet, laip bilong en bai i lus.
Tasol sapos wanpela man i ting long mi na i lusim laip bilong en, orait laip bilong en bai i stap gut.
Sapos wanpela man i kisim olgeta samting bilong graun, tasol em yet i bagarap na i lus, orait dispela olgeta samting bai i helpim em olsem wanem?
Sapos wanpela man i sem long mi na long tok bilong mi, orait bihain, taim Pikinini Bilong Man i stap long bikpela lait bilong em yet na bilong Papa bilong en na bilong ol ensel bilong God, na em i kam, em bai i sem long dispela man tu.
Mi tok tru long yupela, sampela man i sanap hia bai ol i no i dai yet, na bai ol i lukim kingdom bilong God.”
1-13 na Mak 9.
Samting olsem wanpela wik bihain long Jisas i mekim ol dispela tok, em i kisim Pita na Jon na Jems, na em i go antap long maunten, long wanem, em i laik beten.
Em i beten i stap, na pes bilong en i kamap narakain, na klos bilong en i kamap waitpela tru, na i lait moa yet.
Na tupela man i toktok wantaim em i stap, em Moses na Elaija.
Tupela i kamap wantaim lait bilong God, na tupela i toktok long ol samting Jisas bai i mekim long Jerusalem, na em bai i lusim dispela graun na i go.
Ai bilong Pita wantaim tupela arapela disaipel i hevi na ol i slip.
Na taim ol i kirap gen, ol i lukim lait i kamap long Jisas na long dispela tupela man i sanap wantaim em.
Na taim tupela i laik lusim Jisas na i go, orait Pita i tokim Jisas olsem, “Tisa, yumi stap hia, em i gutpela.
Mipela i ken wokim tripela haus win, wanpela bilong yu, na wanpela bilong Moses, na wanpela bilong Elaija.”
Pita i mekim dispela tok, tasol em yet i no save long wanem kain tok em i mekim.
Pita i mekim dispela tok yet, na wanpela klaut i kamap na i karamapim ol na ol i pret.
Na wanpela maus insait long dispela klaut i tok olsem, “Dispela em i Pikinini bilong mi.
Mi makim em pinis bilong mekim wok bilong mi.
Yupela harim tok bilong em.”
Dispela maus i tok pinis, na ol i lukim Jisas wanpela tasol i stap.
Na taim ol i kam daun gen long maunten, ol disaipel i no tokim wanpela man long dispela samting ol i bin lukim.
14-21 na Mak 9.
Long de bihain Jisas wantaim ol disaipel i lusim maunten na i go daun, na bikpela lain manmeri i kam bungim Jisas long rot.
Na wanpela man namel long ol i singaut olsem, “Bikman, mi askim yu strong bai yu ken lukim pikinini man bilong mi.
Mi gat dispela wanpela pikinini tasol.
Planti taim wanpela spirit nogut i save go insait long em, na wantu em i save singaut nogut.
Na dispela spirit nogut i save mekim em i guria nogut tru, na waitpela spet i save kamap long maus bilong em.
Dispela spirit nogut i save bagarapim tru bodi bilong em, na i no laik lusim em hariap.
Na mi bin askim strong ol disaipel bilong yu long rausim dispela spirit nogut.
Tasol ol i no inap.”
Na Jisas i bekim tok olsem, “Yupela lain manmeri i no bilip, tingting na pasin bilong yupela i no stret tru.
Hamas taim bai mi stap yet wantaim yupela na karim hevi bilong yupela?
Kisim pikinini bilong yu na bringim i kam.”
Na taim pikinini i wokabaut i kam klostu long Jisas, dispela spirit nogut i tromoi em i go daun na i mekim em i guria nogut tru.
Tasol Jisas i krosim dispela spirit nogut, na i mekim orait pikinini na i givim em bek long papa bilong en.
Na olgeta manmeri i lukim bikpela strong bilong God, na ol i kirap nogut tru.
22-23 na Mak 9.
Ol manmeri i tingting planti yet long olgeta samting Jisas i mekim, na Jisas i tokim ol disaipel bilong en olsem, “Yupela i mas putim yau gut long dispela tok.
Ol bai i putim Pikinini Bilong Man long han bilong ol man.”
Tasol ol disaipel i no save long as bilong dispela tok.
As bilong dispela tok em i hait long ol, olsem na ol i no save gut long en.
Na ol i pret long askim em long tokim ol.
Husat em i namba wan?
1-5 na Mak 9.
Wanpela taim ol disaipel i tok pait long husat em i namba wan bilong ol.
Na Jisas i save long dispela tingting i stap long bel bilong ol.
Olsem na em i kisim wanpela liklik pikinini i kam na i sanapim em klostu long em.
Na em i tokim ol disaipel olsem, “Man i tingting long mi na i helpim dispela liklik pikinini, em i helpim mi.
Na man i helpim mi, em i helpim Papa, em i bin salim mi na mi kam.
Long wanem, man i no gat nem na i stap liklik tru namel long yupela olgeta, em i stap namba wan.”
Jon i harim tok bilong Jisas na em i bekim tok olsem, “Bikman, mipela i lukim wanpela em i wok long rausim ol spirit nogut long nem bilong yu.
Tasol em i no bihainim yumi.
Olsem na mipela i tambuim em.”
Tasol Jisas i tokim em olsem, “Yupela i no ken tambuim em.
Man i no birua long yupela, em i pren bilong yupela.”
Taim bilong God i laik kisim Jisas i go long heven em i klostu pinis.
Olsem na Jisas i pasim tingting strong long em i mas i go long Jerusalem.
Na em i salim ol man i go pas bilong redim ol samting, na ol i go insait long wanpela ples bilong ol Samaria, na ol i laik redim ol samting bilong em.
Tasol ol man bilong dispela ples i no laik kisim Jisas i go long haus bilong ol, long wanem, ol i save, em i laik i go long Jerusalem.
Tupela disaipel, Jems na Jon, i lukim dispela pasin bilong ol Samaria, na tupela i askim Jisas olsem, “Bikpela, yu laik bai mipela i singautim paia i kam daun long heven na i kukim ol dispela man?”
Tasol Jisas i tanim na i krosim tupela.
Na ol i wokabaut i go long narapela ples.
Jisas wantaim ol disaipel i wokabaut i go long rot, na wanpela man i tokim em olsem, “Olgeta ples yu go long en, bai mi bihainim yu i go wantaim.”
Na Jisas i tokim em olsem, “Ol weldok i gat hul long graun, na ol pisin i gat haus bilong ol.
Tasol Pikinini Bilong Man em i no gat ples bilong slip.”
Na Jisas i tokim narapela man olsem, “Yu kam bihainim mi.”
Tasol dispela man i tok, “Bikman, larim mi i go planim papa bilong mi pastaim.”
Na Jisas i tokim em, “Maski.
Ol man i dai pinis, ol i ken planim ol lain bilong ol yet.
Tasol yu go autim tok bilong kingdom bilong God.”
Narapela man i tokim Jisas olsem, “Bikpela, mi laik bihainim yu.
Tasol inap yu larim mi i go pastaim na bai mi ken tok gutbai long ol lain bilong mi?”
Na Jisas i tokim em olsem, “Man i holim stia, tasol oltaim em i lukluk i go long baksait, em i no inap long mekim wok bilong kingdom bilong God.”
Em i salim ol i go long olgeta taun na ples em yet i laik i go long en.
Na em i tokim ol olsem, “Planti kaikai tumas i mau pinis long gaden, tasol i no gat planti wokman i stap bilong kisim.
Olsem na yupela i mas beten long Papa bilong gaden, bai em i ken salim ol wokman i go bungim kaikai bilong en.
Mi salim yupela i go olsem ol pikinini sipsip i go namel long ol weldok.
Yupela i no ken karim paus mani na hanbek na su i go wantaim yupela.
Na yupela i no ken givim gude long ol manmeri yupela i bungim long rot.
Sapos yupela i go insait long wanpela haus, orait pastaim yupela i mas tok olsem, ‘Ol manmeri bilong dispela haus i ken i stap bel isi.’
Na sapos wanpela man bilong bel isi i stap long dispela haus, orait gutpela tok bilong yupela i ken i go i stap long dispela man.
Tasol sapos i no gat kain man olsem i stap, orait gutpela tok bilong yupela bai i kam bek long yupela yet.
Yupela i mas i stap long dispela wanpela haus tasol.
Na yupela i mas kaikai na dringim ol samting ol i givim long yupela, long wanem, man i save wok, em inap long kisim pe bilong en.
Na yupela i no ken i go nabaut long olgeta haus.
“Sapos yupela i go insait long wanpela taun na ol i kisim yupela i go long haus bilong ol, orait yupela i mas kisim kaikai ol i tilim long yupela.
Yupela i mas mekim orait ol sikman i stap long dispela taun.
Na yupela i mas autim tok long ol olsem, ‘Kingdom bilong God i kam klostu pinis long yupela.’
Tasol sapos yupela i go insait long wanpela taun, na ol i no laik kisim yupela i go long haus bilong ol, orait yupela go sanap long rot bilong dispela taun, na yupela tok olsem, ‘Pipia graun bilong taun bilong yupela em i pas long lek bilong mipela, em mipela i rausim bilong soim yupela olsem, yupela i gat asua long dispela pasin yupela i bin mekim.
Tasol yupela tingim gut.
Kingdom bilong God em i kam klostu pinis.’
Mi tokim yupela, long de God i makim bilong kotim ol manmeri, hevi i kamap long ol manmeri bilong dispela taun bai i winim tru hevi i kamap long ol lain bilong taun Sodom.”
Jisas i tok moa olsem, “Sori tumas, yupela ol manmeri bilong taun Korasin.
Sori tumas, yupela ol Betsaida.
Sapos wanpela man i bin i go long taun Tair na Saidon na wokim ol mirakel olsem mi bin wokim namel long yupela, orait longtaim ol Tair na Saidon ol inap tanim bel na pasim ol klos bilong sori na sindaun long sit bilong paia, bilong soim ol i sori tru long ol sin ol i bin mekim.
Tasol long de God i makim bilong kotim ol manmeri, hevi i kamap long yupela bai i winim tru hevi i kamap long ol Tair na Saidon.
Na yupela ol Kaperneam, ating ol bai i litimapim yupela i go antap tru long heven, a?
Yupela bai i go daunbilo tru long ples bilong ol man i dai pinis.”
Na Jisas i tokim ol disaipel olsem, “Man i harim tok bilong yupela, em i harim tok bilong mi.
Na man i givim baksait long yupela, em i givim baksait long mi.
Na man i givim baksait long mi, em i givim baksait long God, em i bin salim mi na mi kam.”
Bihain ol 72 man Jisas i bin salim ol i go, ol i kam bek na ol i amamas tru.
Ol i tok, “Bikpela, mipela i bin kolim nem bilong yu, na ol spirit nogut tu ol i bihainim tok bilong mipela.”
Na Jisas i tokim ol olsem, “Mi lukim Satan i lusim heven na i pundaun olsem lait bilong klaut i pairap.
Mi givim pinis strong long yupela, na yupela bai inap krungutim ol snek na ol binatang bilong bagarapim man, na yupela inap winim olgeta strong bilong Satan, dispela birua bilong yupela.
Na bai i no gat wanpela samting em inap long bagarapim yupela.
Tasol yupela i no ken amamas na tok olsem, ‘Ol spirit nogut ol i bihainim tok bilong mipela.’
Yupela i mas amamas long God i raitim pinis nem bilong yupela long buk bilong en long heven.”
25-27 na 13.
Long dispela taim Holi Spirit i mekim bel bilong Jisas i amamas, na Jisas i tok olsem, “Papa, yu Bikpela bilong heven na graun, mi tenkyu long yu, long wanem, yu bin haitim ol dispela samting long ol man i gat gutpela save na tingting, na yu bin soim long ol man i stap olsem ol liklik pikinini tasol.
Yes, Papa, yu bihainim laik bilong yu tasol na yu mekim olsem.”
Na Jisas i tok moa olsem, “Papa bilong mi em i putim pinis olgeta samting long han bilong mi.
Na i no gat wanpela man i save long Pikinini.
Papa wanpela tasol i save long em.
Na i no gat wanpela man i save long Papa.
Pikinini tasol wantaim ol man Pikinini i soim Papa long ol, ol tasol i save long Papa.”
Ol disaipel tasol i stap wantaim Jisas, na em i tanim na lukim ol, na em i tok olsem, “Ol man i lukim ol samting yupela i save lukim, ol i ken amamas.
Mi tokim yupela, bipo planti profet na planti king ol i laik lukim ol samting nau yupela i lukim, tasol ol i no bin lukim.
Na ol i laik harim dispela ol tok yupela i save harim, tasol ol i no bin harim.”
Orait wanpela saveman bilong lo i kirap.
Em i laik traim Jisas na i askim em olsem, “Tisa, bai mi mekim wanem na mi kisim laip bilong i stap gut oltaim oltaim?”
Na Jisas i askim em olsem, “Wanem tok i stap long lo?
Yu ritim olsem wanem?”
‘Yupela i mas laikim God, Bikpela bilong yumi.
Yupela i mas laikim em tru long bel bilong yupela na long spirit bilong yupela na long strong bilong yupela na long tingting bilong yupela.
Na yu mas laikim tru ol wantok olsem yu laikim yu yet.’
Na Jisas i tokim em olsem, “Em nau.
Yu bekim tok stret.
Yu mekim olsem, na bai yu kisim laip.”
Tasol dispela saveman bilong lo, em i no laik bai Jisas i ting em i no gat gutpela save, olsem na em i askim Jisas olsem, “Na taim lo i tok long wantok bilong mi, em i tok long husat tru?”
Orait Jisas i bekim tok olsem, “Wanpela man i lusim Jerusalem na i wokabaut i go daun long taun Jeriko.
Na ol stilman i hait i stap long rot, na ol i kisim olgeta samting bilong em, na ol i paitim em nogut tru.
Ol i mekim olsem, na ol i wokabaut i go.
Na em i slip i stap long rot, na klostu em i laik i dai.
Na long dispela taim wanpela pris i bihainim dispela rot i go daun.
Na em i lukim dispela man i slip i stap long rot, na em i abrusim em, na i wokabaut long arere bilong rot na i go.
Olsem tasol wanpela Livai tu i kam kamap long dispela hap, na i lukim dispela man, na i abrusim em, na i wokabaut long arere bilong rot na i go.
“Tasol wanpela man bilong Samaria em i wokabaut long rot na i kam kamap long dispela man.
Em i lukim em, na bel bilong en i sori tru long em.
Em i go klostu long em, na i kapsaitim wel wantaim wain long ol sua bilong em, na i pasim ol.
Na em i litimapim dispela man, na i putim em i sindaun long donki bilong em yet.
Na em i bringim em i go long wanpela haus pasindia na i lukautim em gut.
Na long de bihain em i givim tupela mani silva long papa bilong dispela haus pasindia, na i tokim em olsem, ‘Yu lukautim gut dispela man.
Na sapos yu yusim sampela mani moa bilong yu bilong lukautim em, orait taim mi kam bek, bai mi bekim bilong yu.’
Na Jisas i askim dispela saveman bilong lo olsem, “Yu ting wanem?
Husat bilong ol tripela man i laikim tru dispela man i bin bagarap long han bilong ol stilman?”
Na em i tok, “Dispela man i sori long em na i helpim em.”
Na Jisas i tokim em olsem, “Yu go na yu mekim wankain pasin tasol.”
Jisas wantaim ol disaipel i wokabaut i go, na Jisas i go insait long wanpela ples.
Wanpela meri bilong dispela ples, nem bilong en Marta, em i kisim Jisas i go long haus bilong en.
Marta i gat wanpela susa, nem bilong en Maria.
Maria em i kam sindaun klostu long lek bilong Bikpela, na i harim toktok bilong em.
Tasol Marta em i tingting planti long bikpela wok em i mekim bilong redim kaikai samting.
Olsem na em i go long Jisas na i tok, “Bikpela, susa bilong mi em i lusim mi na mi wanpela tasol mi wok long redim kaikai.
Ating yu no tingting long dispela?
Yu tokim em long kam helpim mi.”
Tasol Bikpela i bekim tok bilong em olsem, “Marta, Marta, yu wok long tingting planti na yu wari long planti samting.
Yu mas tingting long wanpela samting tasol.
Dispela samting Maria i laik kisim, em i gutpela samting tru, olsem na yumi no ken pasim em long kisim dispela gutpela samting.”
9-15 na 7.
Jisas i beten i stap long wanpela hap.
Em i beten pinis, orait wanpela disaipel i tokim em olsem, “Bikpela, yu skulim mipela long mekim prea, olsem bipo Jon i bin skulim ol disaipel bilong em.”
Kingdom bilong yu i mas i kam.
Na Jisas i tokim ol moa olsem, “Sapos wanpela man namel long yupela em i gat wanpela pren, na long biknait tru em i go na i tokim dispela pren olsem, ‘Pren, mi laik yu givim mi tripela bret.
Wanpela wantok bilong mi em i wokabaut long rot na i kam kamap long haus bilong mi, na mi no gat kaikai bilong givim em.’
Na sapos dispela man i stap insait long haus em i bekim tok olsem, ‘Yu no ken givim hatwok long mi.
Dua i pas pinis, na mi wantaim ol pikinini bilong mi, mipela i slip pinis.
Mi no inap kirap na givim ol samting long yu.’
Orait olsem wanem?
Mi tokim yupela, papa bilong haus bai i kirap na givim pren bilong en olgeta samting em i sot long en.
Tru, em bai i no ting olsem em i laik helpim pren bilong en, na em bai i mekim olsem.
Em bai i les tasol long harim pren i singaut planti, na em bai i kirap na givim ol samting long em.
Olsem na mi tokim yupela, yupela i mas prea na askim God long givim ol samting long yupela, na em bai i givim long yupela.
Yupela i mas wok long painim samting, na bai yupela i lukim.
Yupela i mas paitim dua, na God bai i opim long yupela.
Olgeta man i prea long God, ol i save kisim ol samting.
Man i wok long painim samting, em i save lukim.
Na man i paitim dua, God bai i opim dua long em.
“Sapos pikinini bilong wanpela bilong yupela em i askim papa long givim wanpela pis long em, ating papa bai i givim em wanpela snek nogut, a?
Na sapos pikinini i askim papa long givim em wanpela kiau, ating papa bai i givim em wanpela binatang nogut, a?
Em tu nogat.
Yupela papa i save mekim planti pasin nogut, tasol yupela i save tumas long givim ol gutpela samting long ol pikinini bilong yupela.
Olsem na yupela i ken save tru, Papa bilong yupela i stap long heven em bai i amamas long givim Holi Spirit long ol man i askim em.”
22-30 na Mak 3.
Jisas i rausim wanpela spirit nogut i stap long wanpela man na i mekim maus bilong en i pas.
Spirit nogut i go pinis, orait dispela mauspas i toktok.
Na ol manmeri i lukim na ol i kirap nogut.
Tasol sampela man i tok, “Em i save rausim ol spirit nogut long strong bilong Belsebul, em hetman bilong ol spirit nogut.”
Na sampela man i laik traim Jisas na ol i askim em long wokim wanpela mirakel olsem mak bilong soim ol olsem em i mekim wok bilong God.
Tasol Jisas i save long tingting bilong ol, na em i tokim ol olsem, “Sapos ol man bilong wanpela kantri i bruk tupela lain na ol i pait, orait dispela kantri bai i bagarap.
Na sapos ol man bilong wanpela famili i birua na pait namel long ol yet, orait famili bai i bagarap.
Na sapos ol lain bilong Satan i bruk tupela lain na ol i birua long ol yet, orait olsem wanem bai em i gat strong bilong bosim ol samting?
Yupela i tok, mi save rausim ol spirit nogut long strong bilong Belsebul.
Tasol sapos em i tru Belsebul i save helpim mi na mi rausim ol spirit nogut, orait husat i save helpim ol lain bilong yupela, na ol i rausim ol spirit nogut?
Ol lain bilong yupela yet bai i soim yupela olsem dispela tok bilong yupela em i no stret.
Tasol sapos God yet i givim strong long mi na mi rausim ol spirit nogut, orait yupela i ken save, kingdom bilong God i kam pinis long yupela.
“Sapos wanpela strongpela man i holim bainat samting na i was gut long haus bilong en, orait olgeta samting bilong en bai i stap gut.
Tasol sapos wanpela man i strongpela moa em i kamap na i pait long dispela man na i winim em, orait em bai i kisim olgeta spia na bainat samting i bin mekim dispela man i stap strong.
Na em bai i tilim olgeta samting bilong en i go long ol arapela man.
“Man i no pren bilong mi, em i save birua long mi.
Na man i no helpim mi long bungim ol manmeri, em i save ranim ol i go nabaut.”
Jisas i tok moa olsem, “Sapos spirit nogut i lusim pinis wanpela man, orait spirit i save go nabaut long ples drai, bilong painim wanpela hap em i ken malolo long en.
Tasol sapos em i no lukim wanpela gutpela hap, orait em bai i tok olsem, ‘Bai mi go bek long dispela haus bipo mi stap long en.’
Na em bai i go na lukim dispela haus, ol i brumim pinis na bilasim pinis.
Olsem na em bai i go kisim 7-pela arapela spirit ol i winim em long mekim pasin nogut.
Na ol bai i go insait na i stap long dispela haus.
Pastaim dispela man i stap nogut, tasol nau em bai i stap nogut moa yet.”
Wanem ol man i ken amamas tru?
Jisas i autim tok long taim bikpela lain manmeri i stap.
Na wanpela meri i stap namel long ol em i singaut olsem, “Dispela meri i bin karim yu na i givim susu long yu, em i ken amamas.”
Tasol Jisas i tok, “Mobeta yumi tok olsem, ol man i harim tok bilong God na i bihainim, em ol i ken amamas.”
38-42 na Mak 8.
Planti manmeri moa i wok long kam yet long Jisas, na Jisas i tokim ol olsem, “Ol manmeri bilong dispela taim ol i lain manmeri nogut.
Ol i singaut long lukim wanpela mirakel o mak i soim olsem mi mekim wok bilong God.
Tasol ol bai i no inap lukim wanpela mak.
Wanpela mak tasol bai ol i lukim, em mak bilong profet Jona.
Bipo Jona i kamap olsem mak God i bin soim long ol man bilong taun Ninive.
Na olsem tasol Pikinini Bilong Man bai i stap olsem mak God i soim long ol manmeri bilong dispela taim.
Long de God i makim bilong kotim ol manmeri, kwin bilong hap bilong saut bai i sanap long kot na tokaut long pasin nogut bilong ol manmeri bilong dispela taim nau.
Long wanem, dispela kwin i bin i stap long arere tru bilong graun, tasol em i kam bilong harim Solomon i autim gutpela save bilong em.
Tasol i gat wanpela man i stap namel long yupela, em i winim tru Solomon.
Taim God i kotim ol manmeri, ol man bilong Ninive bai i sanap long kot na tokaut long pasin nogut bilong ol manmeri bilong dispela taim nau.
Long wanem, ol Ninive i bin harim tok Jona i autim, na ol i tanim bel.
Tasol i gat wanpela man i stap hia, em i winim tru Jona.”
15 na 6.
Jisas i tok moa olsem, “Ol man i no save laitim lam na putim i go daun insait long hul aninit long haus, o aninit long wanpela baket.
Ol i save putim antap long tebol, na ol man i kam insait ol i ken lukim dispela lait.
Ai bilong yu em i olsem lam bilong bodi bilong yu.
Sapos ai bilong yu em i gutpela, orait lait bai i pulap long olgeta hap bodi bilong yu.
Tasol sapos ai bilong yu em i nogut, orait bodi bilong yu em i tudak.
Olsem na yu mas was gut.
Nogut dispela lait i stap insait long yu em i kamap tudak.
Sapos olgeta hap bilong bodi bilong yu i gat lait, na i no gat wanpela hap bilong en i tudak, orait bodi bilong yu bai i lait olgeta, olsem lait bilong lam i sutim yu.”
1-36 na Mak 12.
38-40 na Luk 20.
Jisas i autim tok pinis, orait wanpela Farisi i askim em long kam kaikai wantaim em.
Olsem na Jisas i go insait long haus na i sindaun long tebol.
Na dispela Farisi i lukim em i sindaun kaikai na i no waswas pastaim, na em i tingting planti.
Tasol Bikpela i tokim em olsem, “Yupela Farisi, yupela i save klinim gut ausait bilong kap na plet.
Tasol long insait, yupela i pulap long pasin bilong stil na olkain pasin nogut.
Yupela ol longlong man!
Man i wokim ausait bilong ol samting, ating em i no wokim insait bilong ol tu?
Tasol ol samting i stap long insait, em yupela i mas givim long ol man i sot, bilong helpim ol.
Yupela i mekim olsem na bai olgeta samting bilong yupela bai i stap klin.
“Tasol yupela Farisi, yupela lukaut.
Olgeta liklik sayor na kumu samting bilong gaden em yupela i save tilim long 10-pela hap na givim wanpela hap long God.
Tasol yupela i save lusim stretpela pasin na pasin bilong laikim God.
Mobeta yupela i strong long mekim ol dispela pasin na yupela i no lusim ol arapela lo tu.
“Yupela Farisi, yupela lukaut.
Yupela i save laik long kisim ol namba wan ples bilong sindaun long ol haus lotu, na yupela i laikim tumas long ol manmeri i mas givim gude long yupela long ol ples bung.
Yupela i olsem ol matmat i stap hait insait long graun, na ol man i no save, na ol i wokabaut antap long ol, na ol i kamap doti long ai bilong God.”
Wanpela saveman bilong lo i harim dispela tok na em i tokim Jisas olsem, “Tisa, taim yu mekim dispela kain tok long ol Farisi, yu rabisim mipela tu.”
Na Jisas i tok, “Yupela saveman bilong lo, yupela tu i mas lukaut.
Yupela i mekim pasin olsem yupela i kisim ol samting i gat bikpela hevi, na yupela i givim long ol man, na ol i hatwok tru long karim.
Tasol yupela yet i no save putim wanpela pinga tasol bilong helpim ol long karim dispela ol hevi.
Ol tumbuna bilong yupela i bin kilim ol profet i dai, na yupela i save wokim ol matmat bilong ol dispela profet.
Long dispela pasin yupela i save soim ol man olsem yupela i orait long ol dispela pasin ol tumbuna i bin mekim.
Long wanem, ol tumbuna i bin kilim ol profet i dai, na yupela i wokim ol matmat bilong ol.
“Gutpela na stretpela tingting bilong God em i bin tok olsem, ‘Mi bai salim ol profet na aposel i go long ol dispela man, na ol man bai i mekim nogut long sampela bilong ol na kilim ol i dai.’
Olsem na asua bilong olgeta man i bin kilim i dai ol profet, stat long taim God i mekim kamap dispela graun na i kam inap long nau, dispela asua bai i stap long ol manmeri bilong dispela taim nau na ol bai i kisim hevi long dispela asua.
Ol i bin kilim i dai ol profet, stat long Abel na i kam inap long Sekaraia, em dispela man ol i bin kilim i dai namel long alta na haus bilong God.
Yes, mi tokim yupela, pe nogut bilong dispela olgeta pasin nogut, em bai i kamap long dispela lain manmeri nau i stap.
“Yupela saveman bilong lo, yupela lukaut.
Yupela i rausim pinis ki bilong dua i go insait long ples bilong kisim save.
Yupela yet i no laik i go insait long dispela ples, tasol taim ol arapela manmeri i laik i go insait na kisim save, yupela i pasim rot bilong ol.”
Orait Jisas i lusim dispela haus em i stap long en, na bihain ol saveman bilong lo wantaim ol Farisi ol i bel nogut tru long em na ol i wok long askim em long ol kain kain askim.
Ol i laik trikim em, bai em i bekim wanpela tok i no stret, na ol inap kotim em.
Planti tausen manmeri i kam bung na ples i pas tru, inap long sampela i krungutim lek bilong ol arapela.
Na Jisas i autim tok pastaim long ol disaipel bilong en olsem, “Yupela lukaut gut long yis bilong ol Farisi.
Mi tok long giaman pasin bilong ol.
Olgeta samting i karamap i stap bai i kamap long ples klia.
Na olgeta tok hait bai ol man i save long en.
Olsem na olgeta tok yupela i bin mekim long tudak, ol manmeri bai i harim long san.
Na olgeta tok yupela i bin mekim isi tasol insait long haus, em bai ol i sanap antap long haus na autim long ol manmeri.”
Jisas i tok moa olsem, “Ol pren bilong mi, mi tokim yupela olsem.
Yupela i no ken pret long ol man i save kilim i dai bodi tasol, na bihain ol i no inap mekim wanpela samting moa.
Tasol mi laik tok klia long yupela long yupela i mas pret long husat tru.
Yupela i mas pret long God.
Taim God i kilim man i dai, orait em i gat strong bilong tromoi dispela man i go long hel.
Mi tokim yupela stret, yupela i mas pret long God.
“Yupela i save, ol man i save baim 5-pela liklik pisin long 2 toea tasol.
Na God i no save lusim tingting long wanpela bilong ol dispela liklik pisin.
Na tu, God i kaunim pinis olgeta gras long het bilong yupela, na em i save gut tru long yupela.
Olsem na yupela i no ken pret.
Yupela i winim planti lain liklik pisin.”
32-33 na 12.
32 na 10.
Jisas i tok moa olsem, “Mi tokim yupela, sapos man i tokim ol manmeri olsem em i stap long lain bilong mi, orait Pikinini Bilong Man em tu bai i tokim ol ensel bilong God olsem dispela man em i man bilong em yet.
Tasol man i tokim ol manmeri olsem em i no man bilong lain bilong mi, mi tu bai mi tokim ol ensel bilong God olsem em i no bilong mi.
“Man i mekim tok nogut long Pikinini Bilong Man, God bai i lusim dispela sin bilong em.
Tasol man i mekim tok nogut long Holi Spirit, God bai i no inap lusim dispela sin bilong em.
“Na taim ol i bringim yupela i go long ol haus lotu na long ai bilong ol gavman na ol man i gat namba, orait yupela i no ken pret na ting, ‘Mipela bai i bekim tok olsem wanem?
Mipela bai i mekim wanem kain tok?’
Long dispela taim stret Holi Spirit bai i soim yupela long tok yupela i mas autim long ol.”
Wanpela man long dispela bikpela lain manmeri i tokim Jisas olsem, “Tisa, papa bilong mi i dai pinis, na mi laik bai yu tokim brata bilong mi long em i mas tilim ol samting papa i lusim, na givim hap long mi.”
Tasol Jisas i askim em, “Olsem wanem?
Husat i makim mi long kamap jas bilong yutupela, na mi mas tilim ol samting bilong yutupela?”
Na em i tokim ol manmeri olsem, “Yupela lukaut na was gut.
Nogut yupela i mangal long kisim ol kain kain samting.
Maski yu yet yu gat planti samting moa, tasol yu no inap kisim laip long ol dispela samting bilong yu.”
Na Jisas i autim wanpela tok piksa long ol olsem, “Gaden bilong wanpela maniman em i karim planti kaikai.
Orait dispela man i ting olsem, ‘Bai mi mekim wanem nau?
Mi no gat haus inap long bungim olgeta kaikai bilong mi.’
Na em i tok, ‘Ating bai mi mekim olsem.
Bai mi brukim olgeta haus kaikai bilong mi, na wokim ol bikpela bikpela haus.
Na bai mi bungim olgeta wit na olgeta gutpela samting bilong mi long ol dispela haus.
Na bai mi tok long mi yet olsem.
Man, mi win tru ya.
Mi gat planti gutpela samting i stap inap long planti yia.
Orait nau mi ken i stap malolo.
Bai mi sindaun na mekim bikpela kaikai oltaim na amamas i stap.’
Tasol God i tokim em olsem, ‘Yu longlong man tru.
Nau long dispela nait tasol bai yu dai.
Na olgeta dispela samting yu bin redim i stap, em husat bai i kisim?’
Na Jisas i tok, “Dispela kain samting bai i kamap long ol man i hipim hipim planti samting bilong ol yet, tasol ol i stap rabis long ai bilong God.”
Orait na Jisas i tokim ol disaipel bilong en, “Mi tokim yupela olsem, yupela i mas tingim dispela tok piksa na yupela i no ken tingting planti long laip bilong yupela, na tok, ‘Bai yumi kaikai wanem?’
Na yupela i no ken tingting planti long bodi bilong yupela na tok, ‘Bai yumi pasim wanem laplap?’
Laip em i no samting bilong kaikai tasol.
Na bodi em i winim ol laplap samting.
Yupela tingim ol kotkot.
Ol i no save planim kaikai na ol i no save bungim kaikai.
Ol i no gat haus kaikai o haus bilong putim samting long en.
Tasol God i save givim kaikai long ol.
Na yupela manmeri i winim tru ol pisin.
Sapos wanpela bilong yupela i wok long tingting planti long rot bilong i stap gut, ating dispela pasin bilong tingting planti bai i skruim liklik hap taim moa long laip bilong en?
Na sapos yupela i no inap mekim kain liklik samting olsem, orait bilong wanem yupela i tingting planti tumas long ol arapela samting?
“Yupela lukim gut ol plaua, ol i kamap olsem wanem.
Ol i no save hatwok.
Ol i no save wokim laplap.
Tasol mi tokim yupela, bipo King Solomon i save putim olgeta gutpela gutpela bilas bilong en, tasol gutpela bilas bilong ol dispela plaua i winim tru bilas bilong Solomon.
Nau ol dispela gras samting i stap nabaut na tumora tasol ol man bai i katim na tromoi i go long paia.
Na kain gras nating olsem, em God i save bilasim.
Olsem na yupela ol manmeri i gat liklik bilip, yupela i ken save tru olsem, God bai i givim bilas long yupela tu.
Olsem na yupela i no ken wari na tingting planti long yupela bai i kaikai wanem samting, na yupela bai i dring wanem samting.
Olgeta lain manmeri bilong graun i save wari long painim ol dispela kain samting.
Tasol Papa bilong yupela em i save pinis, yupela i mas kisim ol dispela samting.
Olsem na mobeta yupela i tingting long larim God i stap king bilong yupela.
Na bai em i givim ol dispela samting tu long yupela.”
Jisas i tok moa olsem, “Yupela liklik lain sipsip, yupela i no ken pret.
Papa bilong yupela em i tok pinis long em bai i stap king bilong yupela na givim kingdom bilong en long yupela.
Yupela larim ol man i baim olgeta samting bilong yupela, na givim dispela mani long ol man i sot long ol samting.
Yupela i mas kisim dispela kain paus mani i no save bagarap, na yupela i mas wok long bungim ol gutpela gutpela samting long heven.
Long heven ol samting i no save lus, na ol stilman i no save kisim, na ol binatang i no save bagarapim ol samting.
Long ples ol gutpela samting bilong yupela i stap long en, long dispela ples tasol laik bilong yupela tu bai i stap.”
Jisas i tok moa olsem, “Yupela sotim laplap bilong yupela na pasim let, na laitim lam, na yupela i stap redi.
Yupela i mas i stap olsem ol man i wetim bikman bilong ol em i laik lusim bikpela kaikai bilong marit na i kam bek.
Sapos em i kam paitim dua, bai ol i opim dua kwiktaim.
Sapos bikman i kam na i lukim ol wokboi bilong en i no slip, orait ol dispela wokboi i ken amamas.
Mi tok tru long yupela, bikman yet bai i sotim laplap na pasim let, na bai em i tokim ol long sindaun long tebol.
Na em yet bai i kam givim kaikai long ol.
Na sapos bikman i kam long biknait tru, o long taim kakaruk i krai namba wan taim, na em i lukim ol wokboi i no slip, orait ol dispela wokboi i ken amamas.
“Yupela tingim dispela samting.
Sapos papa bilong haus i save pastaim long wanem taim stilman bai i kam, orait em bai i no inap larim dispela stilman i brukim haus bilong en na i go insait.
Yupela tu i mas redi.
Pikinini Bilong Man bai i kam long wanpela taim yupela i no ting em bai i kam.”
Pita i askim Jisas olsem, “Bikpela, ating yu givim dispela tok piksa long mipela tasol, o long olgeta man wantaim?”
Na Bikpela i tok olsem, “Wanem bosboi i gat gutpela tingting, na i save mekim gut wok bilong en?
Bikman i save makim dispela kain bosboi bilong bosim ol wokboi bilong en, na bilong skelim kaikai long ol long taim bikman i makim.
Dispela kain wokboi i ken amamas tru taim bikman bilong en i kam bek na i lukim em i stap mekim wok bilong en.
Mi tok tru long yupela, bikman bai i makim dispela wokboi bilong bosim olgeta samting bilong en.
Na bikman bai i bagarapim tru dispela wokboi, na bai em i putim em i stap wantaim ol man bilong sakim tok.
“Wokboi i save pinis long laik bilong bikman bilong en, tasol em i no redim samting na i no bihainim laik bilong bikman, em bikman bai i paitim strong tumas.
Tasol wokboi i no save long laik bilong bikman na i mekim pasin inap long kisim kanda, em bikman bai i paitim liklik.
Ol man i kisim planti samting, ol i mas bekim planti samting gen.
Sapos ol manmeri i putim planti samting long han bilong wanpela man, orait ol bai i tokim em long bekim planti samting moa.”
Jisas i tok moa olsem, “Mi bin kam bilong tromoi paia long graun, na mi laikim tumas bai dispela paia i lait hariap.
Mi mas kisim wanpela kain baptais.
Nau mi no kisim yet, na bel bilong mi em i hevi tru.
Nogut yupela i ting mi kam bilong mekim i dai olgeta pait long graun.
Mi tokim yupela, mi kam bilong brukim ol lain manmeri.
Long nau na bihain tu sapos i gat 5-pela bilong wanpela famili i stap long wanpela haus, orait ol bai i bruk tupela lain.
Tripela bai i birua long tupela, na tupela bai i birua long tripela.
Bai ol i bruk, na papa i birua long pikinini man bilong en, na pikinini man bai i birua long papa bilong en.
Na mama bai i birua long pikinini meri bilong en, na pikinini meri bai i birua long mama bilong en.
Na mama bilong wanpela man bai i birua long meri bilong dispela man, na meri bai i birua long mama bilong man bilong en.”
Jisas i tokim ol planti lain manmeri olsem, “Yupela i save lukim klaut i kamap long hap bilong san i go daun, na kwiktaim yupela i save tok, ‘Ren i laik i kam.’
Na tru tumas, ren i save kam.
Na yupela i save lukim strongpela win bilong saut i kamap, na yupela i save tok, ‘Bai san i hat nau.’
Na tru tumas, hatpela san i save kamap.
Yupela man bilong giaman, yupela i save skelim gut ol samting i save kamap long graun na long skai.
Tasol watpo yupela i no save long pasin bilong skelim ol samting i wok long kamap long dispela taim nau?”
Jisas i tok moa olsem, “Bilong wanem yupela yet i no save tingim gut na skelim wanem ol pasin i stretpela?
Sapos yu wokabaut i go long kot wantaim wanpela man i laik kotim yu, orait taim yutupela i stap yet long rot yu mas traim long stretim tok wantaim em.
Nogut em i pulim yu i go long jas, na jas i putim yu long han bilong plisman, na plisman i putim yu long haus kalabus.
Mi tok stret long yu, yu bai i stap long haus kalabus inap long yu baim olgeta mani ol i makim bilong yu.”
Jisas i autim tok pinis, orait sampela man i stori long Jisas long ol man bilong Galili, em Pailat i bin tokim ol soldia bilong en long kilim ol i dai long taim ol i mekim ol ofa long God, na blut bilong ol i bin kapsait antap long blut bilong ol abus bilong ofa.
Na Jisas i tokim ol olsem, “Yupela i ting ol dispela man bilong Galili i bin mekim planti sin moa i winim olgeta arapela man bilong Galili, na dispela em i as bilong dispela samting nogut i bin kamap long ol, a?
Mi tokim yupela stret, sapos yupela i no tanim bel, orait wankain samting bai i kamap long yupela olgeta.
Na dispela 18 man, bipo longpela haus long Siloam i bin pundaun antap long ol na i kilim ol i dai, em yupela i ting rong bilong ol i winim rong bilong ol arapela man i stap long Jerusalem, a?
Mi tokim yupela stret, sapos yupela i no tanim bel, orait wankain samting bai i kamap long yupela olgeta.”
Na Jisas i autim wanpela tok piksa olsem, “Wanpela man i bin planim wanpela diwai fik long gaden wain bilong en, na bihain em i kam long dispela diwai bilong painim ol pikinini fik.
Tasol em i no lukim wanpela i stap.
Olsem na em i tokim wokman bilong gaden olsem, ‘Harim.
Tripela yia nau mi kam bilong painim ol pikinini fik long dispela diwai, tasol em i no karim pikinini.
Olsem na yu mas katim dispela diwai.
Watpo em i pinisim nating gris bilong graun?’
Na wokman i bekim tok bilong em olsem, ‘Bikman, larim em i stap dispela wanpela yia moa.
Bai mi brukim graun long as bilong en na putim pekpek bilong bulmakau.
Ating em bai inap karim kaikai long yia bihain.
Na sapos nogat, orait yu ken katim.’
Long de Sabat Jisas i givim tok long ol manmeri insait long wanpela haus lotu.
Na wanpela meri i stap, em i gat wanpela spirit nogut i stap long en, na dispela spirit i bin givim sik long em inap long 18 yia.
Olsem na bun bilong baksait bilong dispela meri em i krungut, na em i no inap tru long sanap stret.
Jisas i lukim em, na i singautim em i kam, na i tokim em olsem, “Meri, mi oraitim pinis sik bilong yu.”
Na em i putim han antap long dispela meri, na wantu tasol meri i sanap stret na i litimapim nem bilong God.
Tasol hetman bilong haus lotu em i belhat long Jisas i mekim orait dispela meri long de Sabat.
Olsem na hetman i tokim ol manmeri olsem, “I gat 6-pela de bilong mekim wok.
Sapos yupela i laikim man i oraitim sik bilong yupela, orait yupela i mas i kam long de bilong wok.
Tasol maski askim man long oraitim sik bilong yupela long de Sabat.”
Orait Bikpela i bekim tok bilong em olsem, “Yupela i man bilong giaman.
Tok bilong yupela na pasin bilong yupela i no wankain.
Long de Sabat yupela olgeta i save go long haus bulmakau na lusim ol bulmakau na donki bilong yupela, na kisim ol i go bilong dring wara.
Tasol dispela meri hia, em i wanpela pikinini bilong Abraham.
Na Satan i bin pasim em inap long 18 yia.
Orait olsem wanem?
Sapos mi laik lusim dispela samting i bin pasim em, mi no inap mekim long de Sabat, a?”
Em i tok olsem, na ol birua bilong en ol i sem nogut.
Na olgeta manmeri ol i amamas long olgeta dispela gutpela samting tru em i mekim.
31-32 na Mak 4.
Jisas i tok moa olsem, “Kingdom bilong God i olsem wanem samting?
Bai mi mekim wanem kain tok piksa?
Em i olsem pikinini bilong dispela kain sayor ol i kolim mastet.
Wanpela man i kisim pikinini bilong mastet na i planim long gaden bilong en.
Na bihain mastet i kamap bikpela olsem diwai na ol pisin i kam wokim haus bilong ol long ol han bilong en.”
Na Jisas i tok moa olsem, “Bai mi mekim wanem kain tok piksa long kingdom bilong God?
Em i olsem yis.
Wanpela meri i kisim dispela yis na i tanim wantaim bikpela dram plaua.
Na bihain dispela plaua olgeta i solap.”
13-14 na 7.
Jisas i wokabaut i go long rot bilong Jerusalem.
Na em i go long ol taun na ples na skulim ol manmeri.
Na wanpela man i tokim em olsem, “Bikpela, ating God bai i kisim bek wan wan man tasol, a?”
Na Jisas i tokim ol olsem, “Yupela i mas taitim bun tru, bilong i go insait long liklik dua.
Mi tokim yupela, planti man bai i laik i go insait, tasol bai ol i no inap.
Bihain papa bilong haus bai i kirap na i pasim dua bilong haus.
Na yupela bai i kam sanap ausait na paitim dua na singaut olsem, ‘Bikpela, opim dua long mipela.’
Na em bai i bekim tok olsem long yupela, ‘Mi no save long yupela, yupela i bilong wanem hap.’
Na yupela bai i tokim em olsem, ‘Mipela i bin kaikai na dring wantaim yu, na yu bin sanap long rot bilong mipela na skulim mipela.’
Tasol em bai i tokim yupela olsem, ‘Mi no save long yupela, yupela ol lain bilong wanem hap.
Yupela ol man bilong mekim pasin nogut, yupela olgeta klia long mi.’
Yupela bai i lukim Abraham na Aisak na Jekop na olgeta profet ol i stap insait long kingdom bilong God, tasol yupela yet ol bai i rausim na yupela bai i stap ausait.
Na yupela bai i krai nogut na skrapim tit bilong yupela.
Na ol manmeri bai i lusim ol kantri i stap long hap sankamap na long hap san i go daun na long hap not na hap saut, na ol bai i kam sindaun long kaikai insait long kingdom bilong God.
Sampela man nau ol i stap las tru, ol bai i kamap namba wan.
Na sampela man nau i stap namba wan, ol bai i stap las tru.”
Long dispela taim stret sampela Farisi i kam, na ol i tokim Jisas olsem, “Yu mas lusim dispela ples na yu go long narapela hap, long wanem, Herot i laik kilim yu i dai.”
Na Jisas i tokim ol olsem, “Yupela go tokim dispela weldok nogut olsem, ‘Harim.
Nau na tumora bai mi rausim ol spirit nogut na mekim orait ol sikman.
Na long de namba 3 bai mi pinisim wok bilong mi.’
Tasol nau na tumora na haptumora mi mas wokabaut i go.
Long wanem, profet i no ken i stap long narapela ples na ol i kilim em i dai.
Ol i mas kilim em i dai long Jerusalem tasol.
“Jerusalem, Jerusalem, yu save kilim ol profet i dai, na yu save kisim ol man God i salim i kam long yu na tromoi ston long ol bilong kilim ol i dai.
Planti taim moa mi laik bungim ol pikinini bilong yu, olsem kakaruk meri i save bungim ol pikinini bilong en aninit long wing bilong en.
Tasol yupela i no laik.
Nau ples bilong yupela bai i bagarap na i stap nating.
Mi tok stret long yupela, yupela bai i no lukim mi inap long taim yupela bai i tok, ‘God i ken mekim gut long dispela man i kam long nem bilong Bikpela!’
Long wanpela de Sabat Jisas i go kaikai long haus bilong wanpela hetman bilong ol Farisi.
Na ol i was tru long em.
Na wanpela man, skin bilong en i solap nogut, em i stap klostu long Jisas.
Jisas i lukim dispela man, na em i askim ol saveman bilong lo na ol Farisi olsem, “Ating yumi ken mekim orait ol sikman long de Sabat, o nogat?”
Tasol ol i pasim maus na ol i no bekim tok.
Olsem na em i kisim dispela man na i mekim em i orait na i larim em i go.
Na em i tokim ol olsem, “Sapos wanpela bilong yupela i lukim pikinini man bilong en o bulmakau bilong en i pundaun long hul wara long de Sabat, ating em bai i pulim dispela pikinini o bulmakau i kam antap kwiktaim, o nogat?”
Na ol i no inap bekim dispela tok.
Jisas i lukim ol man i kam long dispela kaikai, ol i laik sindaun long ol namba wan sia tasol.
Olsem na em i givim wanpela tok piksa long ol.
Em i tok olsem, “Sapos wanpela man i singautim yu na yu go long bikpela kaikai bilong marit, yu no ken i go sindaun long namba wan sia.
Nogut ol i makim pinis dispela sia long narapela man i gat biknem i winim nem bilong yu.
Na bihain man i bin singautim yu em bai i kam tokim yu olsem, ‘Yu givim dispela namba wan sia long dispela man.’
Na bai yu sem nogut tru na yu go sindaun long baksait tru.
Olsem na sapos wanpela man i singautim yu na yu go long kaikai, yu mas i go sindaun long baksait tru.
Yu mekim olsem, na dispela man i bin singautim yu em bai i kam na tokim yu, ‘Pren, yu kam sindaun long namba wan sia.’
Em i mekim olsem, na bai yu kisim biknem long ai bilong olgeta man i kaikai wantaim yu.
Man i litimapim nem bilong em yet, bai God i daunim em.
Tasol man i daunim em yet, bai God i litimapim em i go antap.”
Jisas i tokim dispela man i bin singautim em i kam long dispela kaikai olsem, “Sapos yu mekim wanpela kaikai, yu no ken singautim ol pren na brata na wanlain bilong yu, na ol wanples i gat planti mani.
Nogut bihain ol i singautim yu na yu go kaikai long haus bilong ol, na ol i bekim kaikai long yu.
Sapos yu mekim bikpela kaikai, orait yu mas singautim ol rabisman na ol man bodi bilong ol i bagarap na ol lek nogut na ol aipas.
Ol dispela kain man i no inap bekim kaikai long yu.
Olsem na bai yu ken amamas, long wanem, bihain God bai i bekim dispela kaikai long yu, long taim ol stretpela man i kirap bek long matmat.”
Wanpela bilong ol dispela man i kaikai wantaim Jisas, em i harim dispela tok na em i tokim Jisas olsem, “Ol manmeri bai i sindaun kaikai insait long kingdom bilong God, ol i ken amamas.”
Tasol Jisas i tokim em olsem, “Wanpela man i laik mekim bikpela kaikai, na em i singautim planti man long kam long dispela kaikai.
Orait long de em i makim bilong mekim dispela kaikai, em i tokim wokboi bilong en long go lukim ol man bipo em i bin singautim.
Na wokboi i mas tokim ol olsem, ‘Yupela kam.
Olgeta samting i redi pinis.’
Tasol olgeta dispela man i tok long ol i no inap i go.
Wanpela man i tok, ‘Mi baim pinis wanpela gaden, na mi mas i go lukim.
Sori tru, mi no inap i kam.’
Na narapela i tok, ‘Mi baim 10-pela bulmakau bilong wok, na mi laik i go traim ol.
Sori tru, mi no inap i kam.’
Na narapela i tok, ‘Nau tasol mi marit.
Olsem na mi no inap i kam.’
“Orait wokboi i bringim ol dispela tok i go bek long bikman bilong en.
Taim bikman i harim ol dispela tok, em i belhat na i tokim wokboi bilong en olsem, ‘Yu go kwiktaim long olgeta bikpela rot na olgeta liklik rot bilong dispela taun, na yu kisim ol rabisman, na ol man bodi bilong ol i bagarap, na ol aipas na ol lek nogut, na yu bringim ol i kam insait long haus bilong mi.’
“Orait wokboi i mekim olsem pinis, na em i tok, ‘Bikman, mi mekim pinis olsem yu tok, tasol haus i no pulap yet.’
“Na bikman i tokim wokboi olsem, ‘Yu lusim taun na yu go long olgeta bikrot na yu bihainim banis bilong ol gaden, na taim yu lukim ol manmeri yu tok strong long ol i mas kam long kaikai bilong mi.
Mi laik bai haus bilong mi i pulap.
Mi tokim yupela, olgeta dispela man bipo mi bin singautim, ol bai i no inap tru long kisim wanpela liklik hap kaikai bilong mi.’
Bikpela lain manmeri i wokabaut wantaim Jisas, na em i tanim na i tokim ol olsem, “Sapos man i kam long mi, tasol em i no birua long papa na mama na meri na ol pikinini na brata na susa bilong em, na long laip bilong em yet tu, orait em i no inap i stap disaipel bilong mi.
Na man i no karim diwai kros bilong en na bihainim mi, em i no inap i stap disaipel bilong mi.
“Sapos wanpela bilong yupela i laik wokim wanpela haus bilong ol man i ken i stap na was long ol samting bilong en, orait ating em bai i sindaun pastaim na tingim gut pe bilong wokim dispela haus.
Em i laik save, mani bilong en bai inap long pinisim dispela haus, o nogat.
Sapos em i no mekim olsem pastaim, na em i putim simen na bihain em i no inap pinisim dispela haus, orait olgeta man i lukim, ol bai i tok bilas long em.
Ol bai i tok, ‘Dispela man i statim dispela haus, tasol em i no inap pinisim.’
“Na sapos wanpela king i laik i go pait long narapela king, orait em bai i sindaun pastaim na tingting gut.
Ating em yet i gat 10 tausen soldia bilong en, na narapela king em i kam wantaim 20 tausen soldia.
Olsem na em i laik save pastaim, bai em inap pait long dispela arapela king na rausim em, o nogat?
Na sapos em i ting em i no inap, orait taim birua bilong en i stap longwe yet, em bai i salim ol man i go long em na traim toktok bilong mekim pait i dai.
“Olsem tasol, sapos wanpela bilong yupela i no givim baksait long olgeta samting bilong en, orait em i no inap i stap disaipel bilong mi.”
13 na Mak 9.
Jisas i tok moa olsem, “Sol em i gutpela samting.
Tasol sapos pait bilong sol em i lus pinis, orait bai yumi mekim wanem na dispela sol i kamap gutpela gen?
Kain sol olsem em i no inap helpim kaikai i kamap long gaden.
Na i no inap long yumi bungim wantaim pekpek bilong bulmakau na putim long gaden.
Yumi save rausim nating tasol.
Man i gat yau em i mas harim dispela tok.”
Ol man bilong kisim takis na ol man bilong mekim sin ol i kam klostu long Jisas bilong harim tok bilong em.
Na ol Farisi na ol saveman bilong lo ol i tok kros olsem, “Dispela man i save pren wantaim ol man bilong mekim sin na em i save kaikai wantaim ol.”
Olsem na Jisas i givim dispela tok piksa long ol, “Sapos wanpela bilong yupela i gat 100 sipsip, na sapos wanpela sipsip i lus, orait ating em bai i lusim ol 99 sipsip i kaikai i stap long wanpela hap.
Na em bai i go painim dispela wanpela sipsip inap em i lukim.
Taim em i kisim sipsip pinis, orait em bai i slipim long sol bilong en, na em bai i amamas na karim i kam bek long ples.
Na taim em i kamap long haus bilong en, em bai i singautim ol pren na wanples bilong en, na ol i kam bung.
Na em bai i tokim ol, ‘Yupela amamas wantaim mi!
Wanpela sipsip bilong mi em i lus, na mi painim na kisim bek pinis!’
Na Jisas i tok olsem, “Mi tok stret long yupela, wankain amamas i save kamap long heven taim wanpela man bilong mekim sin i tanim bel.
Tru, ol i save amamas long 99 man i stretpela pinis na i no gat wok long tanim bel.
Tasol sapos wanpela man bilong mekim sin em i tanim bel, orait ol i save amamas moa moa yet.”
Na Jisas i tok moa olsem, “Na sapos wanpela meri em i gat 10-pela wan kina mani, na wanpela i lus long haus, orait bai em i mekim wanem nau?
Em bai i laitim lam na brumim haus na lukluk gut, na i wok i go inap long em i kisim bek mani bilong en.
Taim em i kisim mani pinis, orait em bai i singautim ol pren na wanples bilong en, na ol i kam bung.
Na em bai i tokim ol, ‘Yupela amamas wantaim mi!
Wanpela mani bilong mi em i lus, tasol nau mi painim na kisim bek pinis!’
Na Jisas i tok olsem, “Mi tok stret long yupela, wankain amamas i save kamap namel long ol ensel bilong God taim wanpela man bilong mekim sin em i tanim bel.”
Na Jisas i tok moa olsem, “Wanpela man i gat tupela pikinini man.
Na namba 2 pikinini i tokim papa olsem, ‘Papa, mi ting long olgeta samting yu laik tilim long mi wantaim brata bilong mi.
Hap bilong mi, mi laik bai yu givim long mi nau.’
Orait papa i tilim olgeta samting bilong en i go long tupela.
Na em i kisim mani na i go i stap long wanpela longwe ples.
Em i stap long dispela ples, na em i mekim ol kain kain hambak pasin, na olgeta mani bilong en i pinis.
Na taim olgeta mani bilong en i pinis, taim bilong bikpela hangre i kamap long dispela ples.
Na em i no gat wanpela samting.
Olsem na em i go kisim wok long wanpela man bilong dispela ples.
Na dispela man i salim em i go long banis pik bilong en bilong lukautim ol pik.
Em i lukim ol pik i kaikai ol skin bilong bin, na em i gat bikpela laik tru long kisim sampela na pulapim bel bilong en.
Tasol i no gat wanpela man i givim kaikai long em.
“Orait nau em i kisim stretpela tingting, na em i tok, ‘Olgeta wokboi bilong papa bilong mi ol i gat planti kaikai tru.
Tasol mi stap hia na mi bagarap tru long hangre.
Maski, bai mi kirap na mi go bek long papa bilong mi.
Na bai mi tokim em olsem, “Papa, mi bin mekim sin long God na long yu.
Nau mi no gutpela man moa inap long yu kolim mi pikinini bilong yu.
Yu larim mi i stap olsem wanpela wokboi bilong yu.”
Orait em i kirap na i go long papa bilong en.
“Taim em i stap longwe yet, na papa i lukim em i wokabaut i kam.
Na bel bilong papa i sori tumas long em.
Na papa i ran i go, na i holimpas pikinini na i givim kis long em.
Na pikinini i tokim em olsem, ‘Papa, mi bin mekim sin long God na long yu.
Nau mi no gutpela man moa inap long yu kolim mi pikinini bilong yu.’
Tasol papa i singautim ol wokboi bilong en i kam na em i tokim ol olsem, ‘Yupela kisim namba wan longpela klos bilong mi na bringim i kam kwiktaim na pasim long em.
Na putim wanpela ring long pinga bilong em.
Na putim su long lek bilong em.
Na yupela go kisim dispela patpela pikinini bulmakau i kam na kilim.
Bai yumi kaikai na amamas.
Long wanem, dispela pikinini bilong mi em i dai pinis, tasol nau em i kisim laip gen.
Em i lus pinis, tasol yumi kisim bek.’
Orait na ol i mekim bikpela kaikai na amamas i stap.
“Orait long dispela taim namba wan pikinini em i stap long gaden.
Bihain em i kam bek, na i kamap klostu long haus, na em i harim musik na em i harim ol manmeri i wok long danis.
Orait em i singautim wanpela wokboi, na i askim em olsem, ‘Ol i mekim wanem?’
Na wokboi i tokim em, ‘Brata bilong yu i kam bek pinis, na papa bilong yu i kilim patpela pikinini bulmakau, long wanem, papa em i amamas long lukim pikinini i stap gut na i kam bek pinis.’
Namba wan pikinini i harim dispela tok, orait em i belhat, na i no laik i go insait long haus.
Orait papa bilong en i kam ausait na i givim gutpela tok long em bilong daunim belhat bilong en.
Tasol em i bekim tok bilong papa olsem, ‘Olsem wanem?
Planti yia mi hatwok tru long mekim wok bilong yu, olsem wanpela wokboi nating.
Na mi no save sakim tok bilong yu.
Na i no gat wanpela taim yu bin givim mi wanpela liklik pikinini meme tasol, bai mi ken amamas wantaim ol pren bilong mi.
Tasol dispela pikinini bilong yu, em i pinisim pinis olgeta samting bilong yu long ol pamukmeri.
Na nau em i kam bek, na yu laik amamasim em na yu kilim patpela pikinini bulmakau.’
“Na papa i tokim em olsem, ‘Pikinini, oltaim yu save stap wantaim mi.
Na olgeta samting bilong mi em i bilong yu.
Tasol nau yumi mas amamas, na bel bilong yumi i mas gutpela, long wanem, brata bilong yu i dai pinis, tasol nau em i kisim laip gen.
Em i lus pinis, tasol nau yumi kisim em bek.’
Jisas i tokim ol disaipel bilong en olsem, “Wanpela maniman em i gat bosboi bilong en i stap.
Na sampela man i kam long dispela maniman na ol i sutim tok long bosboi olsem, ‘Bosboi bilong yu em i pinisim nating ol samting bilong yu.’
Olsem na maniman i singautim bosboi i kam na i tokim em, ‘Olsem wanem long dispela tok mi harim long pasin bilong yu?
Yu go wokim wanpela ripot long olgeta samting bilong mi i stap long han bilong yu.
Yu no inap i stap bosboi moa.’
“Orait dispela bosboi i tokim em yet olsem, ‘Bai mi mekim wanem nau?
Bikman em i laik rausim mi long wok bosboi.
Mi no gat strong bilong kamap leba bilong wanpela man na mekim wok bilong brukim graun.
Na mi sem long askim ol arapela man long givim mani samting long mi.
Tasol nau mi save long samting mi mas mekim, bai ol man i ken kisim mi i go long haus bilong ol long taim bikman i rausim mi long wok bosboi.’
Olsem na em i singautim ol wan wan man i bin dinau long bikman bilong en, na ol i kam long em.
Wanpela man i kamap paslain, na bosboi i askim em, ‘Yu bin kisim hamas dinau long bikman bilong mi?’
Na em i tok, ‘100 dram wel.’
Na bosboi i tokim em, ‘Yu kisim dispela pepa ol i bin raitim dinau bilong yu long en, na yu sindaun kwik na yu raitim 50 tasol.’
Bihain narapela man i kamap, na bosboi i askim em, ‘Dinau bilong yu hamas?’
Na em i tok, ‘100 bek wit.’
Na bosboi i tokim em, ‘Yu kisim dispela pepa ol i bin raitim dinau bilong yu long en, na yu raitim 80 tasol.’
“Na bihain, taim bikman i painimaut long dispela samting bosboi i bin mekim, em i litimapim nem bilong dispela bosboi nogut, long wanem, em i mekim pasin olsem man i gat tingting.
Ol man i save bihainim pasin bilong dispela graun ol i save tru long ol kain kain rot bilong mekim wok bilong ol, na ol i winim ol man i save bihainim pasin bilong lait.
“Na mi tokim yupela, long mani nogut bilong dispela graun yupela i mas mekim ol manmeri i kamap pren bilong yupela.
Na bihain, taim dispela taim bilong holim mani em i pinis, orait ol i ken kisim yupela i go long ol haus i stap gut oltaim oltaim.
“Sapos wanpela man i save lukaut gut long ol liklik samting, orait em bai i lukaut gut long ol bikpela samting tu.
Na man i save mekim pasin i no stret long ol liklik samting, em bai i mekim pasin i no stret long ol bikpela samting tu.
Sapos yupela i no save lukaut gut long mani nogut bilong dispela graun, orait husat bai i givim samting tru long yupela bilong lukautim?
Na sapos yupela i no lukautim gut ol samting bilong narapela man, orait husat bai i givim yupela ol samting bilong yupela yet?
Bai em i laikim wanpela na bel nogut long narapela.
Bai em i harim tok bilong wanpela na givim baksait long narapela.
Yupela i no inap i stap aninit long God na long mani wantaim.”
Ol Farisi i save laikim mani, olsem na taim ol i harim olgeta dispela tok Jisas i mekim, ol i tok bilas long em.
Tasol em i tokim ol olsem, “Yupela i laik bai ol man i ting, yupela i man bilong mekim stretpela pasin tasol.
Tasol God i save long ol samting i stap hait long bel bilong yupela.
Samting ol man i ting em i gutpela samting tru, em i samting nogut tru long ai bilong God.
“Tok bilong lo wantaim tok bilong ol profet em i stap inap long taim bilong Jon.
Tasol stat long taim bilong Jon, gutnius bilong kingdom bilong God em i kamap long olgeta ples.
Na olgeta man ol i strong tumas long i go insait long dispela kingdom.
“Skai wantaim graun bai inap lus.
Tasol i no gat wanpela liklik hap tok bilong lo bilong God bai i lus.”
31-32 na 19.
Jisas i tok moa olsem, “Wanem man i lusim meri bilong en na i maritim narapela meri, em i mekim pasin pamuk.
Na man i maritim wanpela meri, bipo man bilong en i bin lusim em, em tu i mekim pasin pamuk.”
Jisas i tok moa olsem, “Bipo wanpela maniman i stap, na oltaim em i save putim naispela naispela siot na gutpela retpela klos.
Na olgeta de em i save kisim gutpela gutpela kaikai.
Na klostu long dua bilong haus bilong dispela maniman, wanpela rabisman i save slip i stap.
Nem bilong dispela rabisman em Lasarus, na em i ting long kisim hap kaikai i pundaun aninit long tebol bilong dispela maniman, bilong em i ken kaikai.
Ol sua i gat blut ol i pulap long skin bilong en, na ol dok i save kam rapim ol sua bilong en long tang bilong ol.
“Bihain dispela rabisman i dai, na ol ensel i karim em i go na putim em i stap wantaim Abraham.
Na dispela maniman em tu i dai, na ol i planim em.
Em i stap long ples bilong ol man i dai pinis na em i gat bikpela pen.
Em i lukluk i go antap, na em i lukim Abraham i stap longwe tumas, na Lasarus i stap wantaim em.
Orait maniman i singaut olsem, ‘Papa Abraham, yu mas sori long mi na tokim Lasarus long kisim liklik wara long pinga bilong en na kam putim long tang bilong mi bai em i kol liklik.
Mi stap long dispela paia na mi pilim pen nogut tru.’
“Tasol Abraham i tok, ‘Pikinini, yu mas tingim wanpela samting.
Taim yu stap laip, yu bin kisim olgeta gutpela samting.
Na Lasarus em i kisim olgeta samting nogut.
Tasol nau long dispela ples, bel bilong en i stap gutpela.
Na yu kisim pen nogut.
Na narapela samting tu.
Namel long mipela na yupela God i bin putim wanpela bikpela baret.
Olsem na ol man i stap hia na i laik brukim dispela baret na i go long yupela, ol i no inap.
Na ol man i stap long hap, ol i no inap brukim baret na i kam long mipela.’
“Na maniman i tok, ‘Sapos olsem, orait papa, mi askim yu, inap yu salim Lasarus i go long haus bilong papa bilong mi.
Mi gat 5-pela brata.
Na Lasarus em i mas givim strongpela tok long ol i mas stretim pasin bilong ol.
Nogut ol tu i kam long dispela ples bilong kisim bikpela pen.’
Tasol Abraham i tok, ‘Tok bilong Moses na bilong ol profet i stap.
Ol i ken putim yau long dispela.’
Na maniman i tok, ‘Papa Abraham, nogat.
Em i no inap.
Tasol sapos wanpela man i dai pinis, em i kirap long matmat na i go long ol, orait ol bai inap tanim bel.’
“Na Abraham i tokim em olsem, ‘Sapos ol i no save harim tok bilong Moses na bilong ol profet, orait maski sapos wanpela man i kirap bek long matmat, dispela tu bai i no inap mekim ol i bilip.’
6-7 na 18.
21-22 na Mak 9.
Jisas i tokim ol disaipel bilong en olsem, “Ol kain kain samting bai i kamap bilong mekim ol manmeri i pundaun long sin.
Tasol sori tumas long man i mekim ol dispela samting i kamap.
Sapos em i mekim wanpela bilong ol dispela liklik pikinini i pundaun long sin, orait mobeta ol man i pasim wanpela bikpela ston long nek bilong em na tromoi em i go daun long solwara na bai em i dai.
Olsem na yupela lukaut gut long yupela yet.
“Sapos brata bilong yu i mekim sin, yu mas tokim em long stretim pasin bilong em.
Na sapos em i tanim bel, orait yu mas lusim sin bilong em.
Ol aposel i tokim Bikpela olsem, “Yu mas mekim bilip bilong mipela i kamap bikpela moa.”
Jisas i tok moa olsem, “Sapos wanpela man namel long yupela i tokim wokboi long i go brukim graun long gaden o long i go lukautim ol sipsip, orait taim dispela wokboi i kam bek long haus, ating bikman bilong en bai i tokim em, ‘Yu kam kwiktaim na yu sindaun na kaikai’?
Bikman bai i tokim wokboi olsem, ‘Yu redim kaikai bilong mi, na yu pasim laplap na sutim kaikai bilong mi na kisim i kam.
Mi kaikai na dring pastaim, orait bihain yu ken kaikai na dring.’
Na ating bikman bai i tok tenkyu long dispela wokboi long taim wokboi i bihainim tok bilong em?
Olsem na yupela tu, sapos yupela i mekim pinis olgeta samting olsem God i tokim yupela, orait yupela i mas tok, ‘Mipela i no gutpela wokboi.
Samting mipela i mekim, em i wok tasol bilong mipela.’
Jisas i bihainim rot i go long Jerusalem, na em i wokabaut i go namel long distrik Samaria na Galili.
Em i kamap long wanpela ples, na 10-pela man i gat sik lepra ol i kam bungim em long rot.
Ol i sanap longwe, na ol i singaut strong olsem, “Jisas, bikman, yu ken sori long mipela.”
Jisas i lukim ol, na em i tokim ol olsem, “Yupela go soim skin bilong yupela long ol pris.”
Orait ol i wokabaut i go, na skin bilong ol i kamap klin.
Na wanpela man namel long ol em i lukim skin bilong en i gutpela gen, na em i go bek.
Em i wok long singaut bikmaus na litimapim nem bilong God.
Em i go kamap long Jisas na em i brukim skru na putim pes i go daun long graun klostu long lek bilong Jisas, na i givim tenkyu long em.
Dispela man em i man bilong ol lain Samaria.
Jisas i lukim dispela man, na em i tok, “Mi ting 10-pela man i kamap klin.
Tasol ol arapela 9-pela man ol i stap we?
Ating i no gat man bilong i kam bek na litimapim nem bilong God, a?
Dispela man bilong narapela lain, em wanpela tasol?”
Na Jisas i tokim dispela man olsem, “Yu kirap na yu go.
Bilip bilong yu i bin mekim yu i orait gen.”
23-28 na 24.
Ol Farisi i askim Jisas olsem, “Wanem taim bai kingdom bilong God i kam?”
Na Jisas i bekim tok bilong ol olsem, “Taim kingdom bilong God i kam, bai i no inap ol samting i kamap olsem mak na ol manmeri i lukim long ai.
‘Em i stap long hap.’
Kingdom bilong God em i stap pinis namel long yupela.”
Na Jisas i tokim ol disaipel bilong en olsem, “Bihain taim bai i kamap, na yupela bai i laikim tumas long lukim wanpela bilong ol de bilong Pikinini Bilong Man.
Tasol yupela bai i no lukim.
‘Lukim, em i stap hia.’
Tasol yupela i no ken i go bihainim ol.
Yupela i save, taim klaut i lait, dispela lait i save sut i go long olgeta hap bilong skai.
Na Pikinini Bilong Man bai i mekim olsem tasol long taim em i kamap, na olgeta manmeri bai i lukim.
Tasol em i mas karim planti pen pastaim, na ol man bilong dispela taim nau ol i mas givim baksait long em.
“Kain pasin ol i bin mekim long taim bilong Noa, ol bai i mekim wankain pasin tasol long taim Pikinini Bilong Man i laik i kam.
Long taim bilong Noa ol i wok long kaikai na dring, na ol man i maritim ol meri, i go inap long taim Noa i go insait long sip.
Orait na bikpela tait i bin kamap, na i bagarapim olgeta manmeri.
Ol manmeri i bin mekim wankain pasin long taim bilong Lot tu.
Ol i wok long kaikai na dring i stap na ol i baim na salim ol samting na ol i planim ol gaden na ol i wokim ol haus.
Tasol Lot i lusim Sodom na i go, na long dispela de yet paia wantaim ston salfa i pundaun long skai olsem ren, na i bagarapim olgeta manmeri.
Orait wankain pasin tasol bai i kamap long de Pikinini Bilong Man i kamap ples klia.
“Long dispela de sapos wanpela man i stap antap long haus, na ol samting bilong en i stap insait long haus, orait em i no ken i go daun na kisim ol samting bilong en.
Olsem tasol, man i stap long gaden, em i no ken i go bek long haus.
Yupela i mas tingim samting i bin kamap long meri bilong Lot.
Sapos wanpela man i laik holimpas laip bilong em yet, orait laip bilong em bai i lus.
Tasol sapos wanpela man i lusim laip bilong en, orait laip bilong en bai i stap gut.
“Mi tokim yupela, long nait Pikinini Bilong Man i kamap, tupela man bai i slip i stap long wanpela bet, na God bai i kisim anpela, na em bai i lusim narapela i stap.
Tupela meri bai i wokim plaua bilong bret i stap, na God bai i kisim wanpela, na lusim narapela i stap.”
Ol disaipel i harim dispela tok na ol i askim Jisas olsem, “Bikpela, dispela ol samting bai i kamap we?”
Na Jisas i tokim ol olsem, “Long ples bodi bilong ol man i dai pinis i slip i stap long en, long dispela ples tasol ol tarangau i save kam bung.”
Jisas i givim wanpela tok piksa long ol, bilong lainim ollong ol i mas beten long olgeta taim, na ol i no ken les.
Em i tok olsem, “Long wanpela taun, wanpela jas i stap.
Dispela jas i no save pret long God, na em i no save tingting tumas long ol man tu.
Na wanpela meri, man bilong en i dai pinis, em i stap long dispela taun.
Oltaim em i save kam long dispela jas na i tokim em, ‘Birua bilong mi em i laik bagarapim mi.
Yu mas helpim mi long kot.’
Pastaim dispela jas i no laik helpim em.
Tasol bihain em i ting olsem, ‘Mi no pret long God, na mi no tingting tumas long ol man.
Tasol dispela meri, man bilong en i dai pinis, oltaim em i save givim hevi long mi.
Ating mobeta mi mas helpim em long kot.
Nogut em i wok long kam oltaim oltaim, na bihain mi les olgeta long harim toktok bilong en.’
Na Bikpela i tok moa olsem, “Yupela i harim dispela tok bilong dispela jas nogut.
Orait olsem wanem?
Ol manmeri God i bin makim bilong em yet, na ol i wok long krai long em long olgeta de na long olgeta nait, ating God bai i no helpim ol, a?
Ating em bai i wet wet na i no helpim ol kwik, a?
Mi tokim yupela, em bai i helpim ol kwiktaim.
Tasol taim Pikinini Bilong Man i kam, em bai i lukim ol manmeri i stap long graun ol i bilip, o nogat?”
Sampela man i ting ol i stretpela man na ol arapela man i no gutpela olsem ol.
Jisas i givim tok piksa olsem long ol dispela kain man, “Tupela man i laik mekim prea, na tupela i go long tempel.
Narapela em i Farisi.
Na narapela em i man bilong kisim takis.
Dispela Farisi em i sanap na long bel bilong em yet em i prea olsem, ‘God, mi no olsem ol arapela man, olsem na mi tenkyu long yu.
Ol i save stil na mekim pasin i no stret na trabel long ol maritmeri.
Tasol mi nogat.
Na mi no olsem dispela man bilong kisim takis.
Long olgeta wik mi save makim tupela de bilong tambu long kaikai.
Na olgeta samting mi kisim, mi save tilim long 10-pela hap na givim wanpela hap long yu.’
Tasol man bilong kisim takis em i sanap longwe, na em i no laik lukluk i go antap long heven.
Em i paitim bros bilong en na i tok, ‘God, mi man bilong mekim sin.
Yu ken marimari long mi.’
Na Jisas i tok, “Mi tokim yupela, long taim dispela man bilong kisim takis i go bek long haus bilong en, em tasol i kamap stretpela man long ai bilong God.
Tasol dispela arapela man nogat.
Long wanem, olgeta man i litimapim nem bilong ol yet, God bai i daunim ol.
Na olgeta man i daunim ol yet, God bai i litimapim nem bilong ol.”
13-15 na Mak 10.
Ol manmeri i bringim ol pikinini i kam long Jisas, na ol i bringim tu ol liklik pikinini i dring susu yet.
Ol i laik bai em i putim han long ol.
Tasol ol disaipel i lukim, na ol i krosim ol dispela manmeri.
Orait Jisas i singautim ol pikinini i kam klostu long em, na em i tokim ol disaipel olsem, “Yupela larim ol pikinini i kam long mi.
Yupela i no ken pasim ol.
Kingdom bilong God em i bilong kain man olsem ol dispela pikinini.
Mi tok tru long yupela, sapos wanpela man i no kisim kingdom bilong God olsem ol liklik pikinini i save kisim, em i no inap i go insait long en.
16-30 na Mak 10.
Wanpela hetman i askim Jisas olsem, “Gutpela tisa, bai mi mekim wanem na mi ken kisim laip i stap gut oltaim oltaim?”
Na Jisas i tokim em olsem, “Bilong wanem yu kolim mi gutpela?
God wanpela tasol em i gutpela.
Yu save pinis long ol tok bilong lo, ‘Yupela ol marit, yupela i no ken mekim pasin pamuk.
Yupela i no ken kilim i dai ol arapela manmeri.
Yupela i no ken stil.
Yupela i no ken giaman na kotim nating ol arapela manmeri.
Yupela i mas aninit long papamama bilong yupela na bihainim tok bilong ol.’
Na hetman i tok, “Taim mi pikinini yet na i kam inap long nau, mi save bihainim olgeta dispela lo.”
Jisas i harim dispela tok, na em i tokim hetman olsem, “Yu sot yet long wanpela samting.
Yu mas salim olgeta samting bilong yu, na dispela mani yu kisim yu mas tilim i go long ol rabisman.
Yu mekim olsem, na bai yu gat ol gutpela samting tru long heven.
Na yu kam bihainim mi.”
Tasol hetman i harim dispela tok, na bel bilong en i hevi tru, long wanem, em i gat planti samting tru.
Jisas i lukim dispela hetman i bel hevi na em i tok olsem, “Ol man i gat planti samting, ol bai i hatwok long i go insait long kingdom bilong God.
Kamel i laik i go insait long hul bilong nil bilong samap, em i no gat hatwok olsem maniman i laik i go insait long kingdom bilong God.”
Ol man i harim dispela tok na ol i tok olsem, “Sapos i olsem, orait husat inap kisim laip i stap gut oltaim?”
Na Jisas i tok, “Samting man i no inap mekim, em God inap mekim.”
Na Pita i tok olsem, “Harim.
Mipela i lusim pinis ples wantaim ol samting bilong mipela, na mipela i bihainim yu.”
Na Jisas i tokim ol olsem, “Mi tok tru long yupela, olgeta man i bin ting long kingdom bilong God na i lusim haus na meri na brata na papamama na pikinini, orait taim ol i stap yet long dispela graun God bai i givim ol planti samting tru, i winim ol samting ol i bin i gat bipo.
Na long taim i laik kamap bihain, ol bai i kisim laip i stap gut oltaim oltaim.”
17-19 na Mak 10.
Jisas i kisim ol 12-pela disaipel na em i tokim ol olsem, “Harim.
Nau yumi go long Jerusalem.
Na olgeta tok bipo ol profet i bin raitim long ol samting bai i kamap long Pikinini Bilong Man, nau ol bai i kamap tru.
Bai ol i givim em long han bilong ol man bilong arapela lain.
Na bai ol i tok bilas long em na mekim nogut long em na spetim em.
Na bai ol i wipim em na kilim em i dai.
Tasol long de namba 3 bai em i kirap bek.”
Tasol ol disaipel i no save long as bilong dispela tok.
As bilong dispela tok em i hait long ol, na ol i no klia gut long dispela tok em i mekim.
29-34 na Mak 10.
Jisas i kamap klostu long taun Jeriko, na wanpela man aipas em i sindaun arere long rot na i askim ol manmeri long mani samting.
Em i harim ol bikpela lain manmeri i wokabaut i kam, na em i askim ol man olsem, “Ol i mekim wanem?”
Na ol i tokim em, “Jisas bilong Nasaret i wokabaut i kam.”
Orait dispela aipas i singaut olsem, “Jisas, yu Pikinini Bilong Devit, yu mas sori long mi.”
Ol man i wokabaut i kam paslain ol i krosim em na tokim em olsem, “Yu pasim maus.”
Tasol em i singaut bikmaus moa yet olsem, “Yu Pikinini Bilong Devit, yu mas sori long mi.”
Na Jisas i kam sanap na i tokim ol long bringim dispela man i kam long em.
Aipas i kam klostu pinis, na Jisas i askim em olsem, “Yu laik bai mi mekim wanem long yu?”
Na em i tok, “Bikpela, mi laik lukluk.”
Na Jisas i tokim em, “Ai bilong yu i ken i orait.
Bilip bilong yu i bin mekim yu i orait.”
Na wantu tasol ai bilong en i orait na em i lukluk.
Na em i bihainim Jisas i go, na em i litimapim nem bilong God.
Na olgeta manmeri i lukim dispela, na ol tu i litimapim nem bilong God.
Orait Jisas i go insait long taun Jeriko, na em i laik bihainim rot i go na lusim taun.
Wanpela man i stap long dispela taun, nem bilong en Sakius.
Em i hetman bilong ol man bilong kisim takis, na em i gat planti mani.
Em i laik lukim Jisas em i wanem kain man.
Tasol bikpela lain manmeri i stap, na Sakius em i sotpela man.
Olsem na em i no inap lukim Jisas.
Orait em i ran i go pas, na i go antap long wanpela diwai fik, bai em i ken lukim Jisas.
Em i save, Jisas bai i wokabaut i kam long dispela rot.
Orait Jisas i kamap long dispela hap, na em i lukluk i go antap long dispela diwai, na i tokim Sakius olsem, “Sakius, yu kam daun hariap.
Nau mi mas i stap long haus bilong yu.”
Olsem na em i kam daun hariap, na bel bilong en i amamas tru, na em i kisim Jisas i go long haus bilong en.
Na olgeta man i lukim, ol i tok kros olsem, “Em i go i stap long haus bilong wanpela man i save mekim sin.”
Ol i stap long haus na Sakius i sanap, na em i tokim Bikpela olsem, “Bikpela, yu harim.
Nau bai mi tilim olgeta samting bilong mi long tupela hap na givim wanpela hap long ol rabisman.
Na sapos mi bin giamanim wanpela man na stilim wanpela samting bilong en, orait bai mi bekim 4-pela samting long en.”
Na Jisas i tokim em olsem, “Nau God i kisim bek pinis ol manmeri bilong dispela haus.
Dispela man tu em i pikinini bilong Abraham.
Pikinini Bilong Man i kam bilong painim ol man i lus na kisim bek ol.”
Ol manmeri i harim Jisas i toktok i stap, na em i givim wanpela tok piksa tu long ol, long wanem, em i kamap klostu pinis long Jerusalem, na ol i ting nau tasol kingdom bilong God bai i kamap ples klia.
Em i tok olsem, “Wanpela bikman i laik i go long wanpela longwe ples, bai ol i ken makim em i kamap king.
Na bihain bai em i kam bek long as ples na bosim ol lain bilong en.
Taim em i laik i go, em i singautim 10-pela wokboi bilong en, na em i tilim 20 kina 20 kina long ol.
Na em i tokim ol olsem, ‘Yupela kisim dispela mani na wok bisnis long en, inap long taim mi kam bek.’
“Tasol ol wanples bilong dispela man ol i bel nogut tru long em.
Olsem na taim em i go pinis ol i salim sampela man bilong bringim tok i go long dispela ples bikman i bin i go long en.
Ol i mas tok olsem, ‘Mipela i no laik bai dispela man i kamap king bilong mipela.’
Tasol ol i makim em i kamap king, na bihain em i kam bek.
Em i kam bek pinis, orait em i tok olsem, ‘Singautim ol dispela wokboi bipo mi bin givim mani long ol.
Mi laik save hamas winmani olgeta wan wan man i bin kisim.’
“Orait wanpela man i kam paslain, na em i tok, ‘Bikman, mi wok bisnis long dispela 20 kina bilong yu na mi kisim 200 kina profit long en.’
Na king i tokim em olsem, ‘Yu gutpela wokboi, na yu bin mekim gutpela wok tru.
Yu bin lukautim gut dispela samting i liklik tru, olsem na nau mi givim namba long yu bilong bosim 10-pela taun.’
“Orait namba 2 wokboi i kam, na em i tok, ‘Bikman, mi wok bisnis long 20 kina bilong yu, na nau mi kisim 100 kina profit.’
Na king i tokim em, ‘Mi putim yu bilong bosim 5-pela taun.’
Na narapela wokboi i kam, na em i tok, ‘Bikman, 20 kina bilong yu i stap hia.
Mi bin pasim insait long wanpela hankisip na mi putim i stap, long wanem, mi lukim yu, yu hatpela man.
Samting ol arapela man i putim i stap, em yu save kisim.
Na ol kaikai ol arapela man i planim, em tu yu save kisim.
Olsem na mi pret long yu.’
“Orait king i tokim dispela wokboi olsem, ‘Yu wokboi nogut tru!
Long tok bilong yu yet bai mi kotim yu.
Yu save pinis olsem, mi hatpela man, na mi save kisim ol samting ol arapela man i bin putim i stap na ol kaikai ol arapela man i bin planim.
Orait watpo yu no bin putim mani bilong mi long beng, na taim mi kam bek mi inap kisim gen wantaim sampela winmani?’
Na em i tok olsem long ol man i sanap klostu, ‘Yupela kisim dispela 20 kina long em, na givim long dispela man i gat 200 kina.’
Na ol i tokim em olsem, ‘Bikman, em i gat 200 kina pinis.’
“Na em i tok, ‘Mi tokim yupela, olgeta man i gat sampela samting, bai mi givim sampela moa long ol.
Tasol sapos wanpela man i no gat ol samting, orait liklik samting em i holim, em bai mi rausim long em.
Tasol ol dispela birua bilong mi, ol i no laik bai mi stap king bilong ol, yupela kisim ol i kam hia na kilim ol i dai long ai bilong mi.’
Jisas i mekim dispela tok piksa pinis, na em i statim gen wokabaut bilong en, na i bihainim rot i go antap long Jerusalem.
1-11 na Mak 11.
1-11 na Jon 12.
Jisas i kamap klostu long ples Betfage na Betani, long maunten ol i kolim Oliv, na em i salim tupela disaipel na i tokim tupela olsem, “Yutupela go long dispela ples i stap long hap.
Yutupela go long dispela ples, na bai yutupela i lukim wanpela yangpela donki ol i pasim i stap.
Lusim rop na bringim donki i kam hia.
Na sapos wanpela man i askim yutupela olsem, ‘Bilong wanem yutupela i lusim dispela donki?’
‘Bikpela i gat wok long en.’
Jisas i salim tupela, na tupela i go, na tupela i lukim olgeta samting i stap olsem em i bin tokim tupela.
Tupela i wok long lusim rop bilong dispela donki, na ol papa bilong en ol i askim tupela olsem, “Bilong wanem yutupela i lusim dispela donki?”
Na tupela i tok, “Bikpela i gat wok long en.”
Orait tupela i bringim donki i kam long Jisas.
Na tupela i putim longpela klos bilong tupela antap long donki.
Na ol i helpim Jisas long sindaun antap.
Em i sindaun long donki na i go, na ol manmeri i rausim longpela klos bilong ol na lainim long rot.
Em i kam klostu pinis long hap rot i lusim maunten Oliv na i go daun.
Na ol bikpela lain disaipel bilong en i stat long amamas.
Ol i ting long olgeta mirakel ol i bin lukim, na ol i singaut strong, na ol i litimapim nem bilong God.
Ol i singaut olsem, “God i ken mekim gut long dispela king i kam long nem bilong Bikpela.
Litimapim nem bilong God Antap Tru!
Em i mekim yumi manmeri i stap bel isi.”
Na sampela Farisi ol i stap insait long dispela bikpela lain manmeri, ol i tokim Jisas olsem, “Tisa, yu mas krosim ol dispela disaipel bilong yu.
Ol i no ken mekim dispela kain tok.”
Na em i bekim tok olsem, “Mi tokim yupela, sapos ol i pasim maus, ol ston yet bai i singaut na litimapim nem bilong God.”
Jisas i kamap klostu long Jerusalem, na em i lukim taun, na em i krai long em.
Em i tok olsem, “Jerusalem, nau long dispela de yet mi laik bai yu ken save long ol samting inap long mekim yu i stap gut.
Tasol ol dispela samting i stap hait, na yu no inap lukim.
Bihain wanpela taim bai i kamap, na ol birua bilong yu bai i kam hipim graun raunim bikpela banis bilong yu.
Na ol bai i banisim yu tru long olgeta hap.
Na ol bai i brukim yu na bagarapim yu tru, yu wantaim ol pikinini bilong yu i stap insait long yu.
Na ol bai i no larim wanpela ston bilong yu i stap antap long narapela ston, long wanem, yu no bin save long taim God i kam bilong helpim yu.”
12-17 na Mak 11.
15-19 na Jon 2.
Orait Jisas i go insait long banis bilong tempel, na em i stat long rausim ol man i mekim wok bisnis i stap long dispela hap.
Em i tokim ol olsem, “Buk bilong God i gat tok olsem, ‘Haus bilong mi bai i stap haus bilong beten.’
Tasol yupela i mekim em i kamap olsem ples hait bilong ol stilman.”
Na long olgeta de em i wok long skulim ol manmeri insait long banis bilong tempel.
Na ol bikpris na ol saveman bilong lo na ol hetman bilong ol manmeri, ol i stat long painim rot bilong kilim Jisas i dai.
Tasol olgeta manmeri i strong tumas long harim tok bilong em, olsem na ol hetman i no lukim wanpela rot bilong kilim em i dai.
23-27 na Mak 11.
Wanpela de Jisas i givim tok long ol manmeri insait long banis bilong tempel, na em i autim gutnius long ol.
Na ol bikpris na ol saveman bilong lo wantaim ol hetman ol i kam long em.
Na ol i tokim em olsem, “Yu tokim mipela, yu kisim dispela namba na strong we na yu mekim ol dispela samting?
Na husat i givim dispela namba long yu?”
Na em i bekim tok bilong ol olsem, “Mi tu mi laik askim yupela long wanpela samting.
Yupela tokim mi, taim Jon i baptaisim ol man, yupela i ting em i samting bilong heven, o em i samting bilong ol man tasol?”
‘Bilong wanem yupela i no bin bilip long em?’
Jon em i profet.”
Orait ol i tokim Jisas olsem, ol i no save, Jon i bin kisim dispela pasin we na em i baptaisim ol man.
Na Jisas i tokim ol olsem, “Mi tu mi no ken tokim yupela long husat i givim mi namba na mi mekim dispela wok.”
33-46 na Mak 12.
Jisas i givim wanpela tok piksa long ol manmeri olsem, “Wanpela man i wokim gaden wain.
Na em i putim dispela gaden wain long han bilong sampela man i laik wok bisnis long en.
Na em yet i go i stap longpela taim long wanpela longwe ples.
Orait long taim bilong ol diwai wain i karim kaikai, em i salim wanpela wokboi i go long ol man i wok long gaden wain.
Em i laik bai ol i givim em sampela kaikai bilong dispela gaden.
Tasol ol man i wok long gaden ol i paitim dispela wokboi na ol i rausim em i go nating.
Na papa bilong gaden i salim narapela wokboi i go long ol.
Tasol ol i paitim em tu na mekim nogut long em, na ol i rausim em i go nating.
Orait em i salim namba 3 wokboi i go.
Tasol ol i bagarapim em nogut tru na rausim em i go ausait.
Olsem na papa bilong gaden i tok, ‘Nau bai mi mekim wanem?
Bai mi salim pikinini man bilong mi, em mi laikim tumas.
Ating ol bai inap harim tok bilong em.’
Tasol ol man i wok long gaden ol i lukim pikinini bilong en i kam, na ol i toktok namel long ol yet olsem, ‘Dispela man hia bai i kisim olgeta samting bilong papa bilong en.
Yumi kilim em i dai, na bai yumi yet i holim dispela gaden.’
Olsem na ol i rausim em i go ausait long gaden, na ol i kilim em i dai.
“Orait yupela i ting papa bilong gaden wain bai i mekim wanem long ol dispela man?
Em bai i kam na kilim i dai ol dispela man i wok long gaden.
Na em bai i givim dispela gaden wain long ol arapela man.”
Ol man i harim dispela tok, na ol i tok, “Em i no ken mekim olsem.”
Olgeta man i pundaun antap long dispela ston, ol bai i bruk olgeta.
Na sapos dispela ston i pundaun antap long wanpela man, ston bai i bagarapim em olgeta.”
Ol saveman bilong lo na ol bikpris ol i save olsem, Jisas i sutim dispela tok piksa long ol yet.
Olsem na long dispela taim tasol ol i kirap na ol i laik holimpas em.
Tasol ol i pret long ol manmeri.
15-22 na Mak 12.
Orait ol bikpris na ol saveman bilong lo ol i was gut long Jisas.
Na ol i salim ol man i kam bilong luk stil long em.
Dispela ol man ol i giaman olsem ol i laik tru long harim tok bilong en.
Ol i laik trikim em long mekim wanpela tok ol inap kotim em long en, bai ol i ken putim em long han bilong namba wan gavman, na em i ken kotim Jisas.
Ol i askim em olsem, “Tisa, mipela i save, tok bilong yu em i stret, na yu save givim stretpela tok long ol manmeri.
Na yu save mekim wankain tok long olgeta man, maski ol i gat nem o ol i no gat nem.
Long tok tru tasol yu save skulim ol manmeri long pasin bilong God.
Orait, yu ting wanem?
Yumi ken givim takis long Sisar, o nogat?”
Tasol Jisas i save pinis long dispela trik ol i mekim.
Olsem na em i tokim ol, “Soim wanpela mani long mi.
Dispela piksa na nem i stap long mani em i bilong husat?”
Na ol i tok, “Bilong Sisar.”
Na em i tokim ol olsem, “Orait samting bilong Sisar, em yupela i mas givim long Sisar.
Na samting bilong God, em yupela i mas givim long God.”
Olsem na taim em i stap wantaim ol manmeri, ol i no inap long trikim em long mekim wanpela tok ol bai inap long kotim em long en.
Ol i kirap nogut long dispela tok em i bekim long ol, na ol i pasim maus i stap.
23-33 na Mak 12.
Sampela man bilong lain Sadyusi ol i kam long Jisas.
Ol Sadyusi em ol dispela lain i save tok, ol man i dai pinis, bai ol i no inap kirap bek.
Ol dispela man i tokim Jisas olsem, “Tisa, Moses i bin raitim wanpela tok bilong yumi olsem.
Sapos wanpela man i marit, na bihain em i dai na i no gat pikinini, orait brata bilong en i mas kisim meri bilong dispela man na kamapim ol pikinini, bai lain bilong brata bilong en i no ken pinis.
Orait bipo i gat 7-pela brata i stap.
Namba wan em i kisim meri, na em i no gat pikinini na em i dai.
Orait namba 2 brata i kisim dispela meri, na bihain namba 3 brata tu i kisim em.
Dispela 7-pela brata olgeta ol i maritim dispela meri, na ol i no gat pikinini, na ol i dai.
Na bihain dispela meri tu i dai.
Orait bihain, taim ol man i dai pinis ol i kirap bek, dispela meri bai i stap meri bilong husat tru?
Yu save, ol 7-pela man i bin kisim em na em i stap meri bilong ol.”
Orait Jisas i tokim ol olsem, “Ol man na ol meri bilong dispela taim nau ol i save marit.
Tasol ol manmeri God i tok ol inap kirap bek na stap laip wantaim em long taim bihain, ol dispela lain manmeri bai i no inap marit, long wanem, ol i no inap i dai moa.
Ol i stap olsem ol ensel.
God i kirapim ol pinis long matmat, olsem na ol i stap pikinini bilong em.
Tasol Moses tu i bin soim yumi olsem ol man i dai pinis, ol i save kirap bek long matmat.
Long dispela stori bilong liklik diwai i paia, em i bin tok olsem, Bikpela em i stap God bilong Abraham na bilong Aisak na bilong Jekop.
Dispela i soim yumi olsem God em i no God bilong ol man i dai pinis.
Em i God bilong ol man i stap laip.
Long ai bilong em, olgeta manmeri i stap laip.”
Sampela saveman bilong lo i harim Jisas i mekim dispela tok, na ol i tokim em olsem, “Tisa, tok bilong yu em i gutpela.”
Na ol man i pret long askim Jisas long wanpela samting moa.
41-46 na Mak 12.
Orait Jisas i askim ol manmeri olsem, “Olsem wanem na ol i save tok olsem, man God i makim bilong kisim bek ol manmeri bilong en, em i pikinini bilong Devit?
Devit yet i kolim dispela man Bikpela bilong en.
Orait olsem wanem na dispela man em i pikinini bilong Devit?”
1-36 na Mak 12.
38-40 na Luk 11.
Olgeta manmeri i harim Jisas i autim tok i stap yet, na em i tokim ol disaipel bilong en olsem, “Yupela lukaut long ol saveman bilong lo.
Ol i save laikim tumas long putim longpela klos na wokabaut i go.
Ol i laikim tumas long ol manmeri i mas givim gude long ol long ol ples bung.
Ol i laikim tumas long kisim ol namba wan ples bilong sindaun long ol haus lotu, na ol i save laik long kisim ol namba wan sia long ol bikpela kaikai.
Ol i save trikim ol meri, man bilong ol i dai pinis, na stilim ol haus bilong ol.
Na ol i save giaman long mekim ol longpela prea.
Long taim bilong kot ol bai i kisim bikpela hevi moa.”
Jisas i lukluk i stap, na em i lukim ol maniman i kam putim ol ofa bilong ol i go daun long bokis mani bilong tempel.
Na em i lukim wanpela rabismeri, man bilong en i dai pinis, em i tromoi tupela liklik mani i go long bokis.
Na Jisas i tok, “Mi tok tru long yupela, dispela rabismeri, man bilong en i dai pinis, em i givim bikpela mani moa, i winim mani olgeta dispela lain manmeri i bin givim.
Dispela olgeta manmeri ol i gat planti mani i stap, na ol i tromoi hap tasol i go long bokis.
Tasol dispela meri em i sot tru, na em i tromoi olgeta mani em i holim bilong baim kaikai bilong en.”
1-2 na Mak 13.
Sampela man i lukim tempel na ol i tok olsem, “Ol i bin kisim ol gutpela gutpela ston na olkain gutpela presen ol manmeri i bin givim long God na ol i bilasim gut tru dispela haus.”
Na Jisas i tok, “Mi laik tokim yupela long dispela ol samting nau yupela i lukim.
Taim bai i kamap na ol bai i no larim wanpela bilong ol dispela ston i stap antap long narapela ston.
Ol bai i brukim olgeta na tromoi i go daun.”
3-14 na Mak 13.
Orait na ol man i askim Jisas olsem, “Tisa, wanem taim ol dispela samting bai i kamap?
Wanem mak bai i kamap pastaim, na mipela i ken save, ol dispela samting klostu i laik kamap?”
Na Jisas i tok, “Yupela lukaut.
Nogut ol i giamanim yupela.
Long wanem, planti man bai i kam na kolim nem bilong mi na tok, ‘Mi yet mi dispela man.’
Na bai ol i tok, ‘Taim i kamap klostu pinis nau.’
Tasol yupela i no ken i go bihainim ol.
Na bihain, taim yupela i harim tok long ol kantri i mekim bikpela pait, orait yupela i no ken pret na guria.
Ol dispela samting i mas kamap pastaim, tasol las de bai i no inap kamap kwiktaim.”
Na em i tokim ol moa olsem, “Ol man bilong sampela lain bai i kirapim pait long ol narapela narapela lain.
Na ol lain bilong sampela king bai i kirapim pait long ol lain bilong ol narapela narapela king.
Ol bikpela bikpela guria bai i kamap long graun.
Na long sampela hap ol bai i gat taim bilong bikpela hangre na bikpela sik.
Na long skai yupela bai i lukim ol bikpela bikpela mak na ol kain kain samting bilong mekim yupela i pret nogut tru.
“Tasol taim dispela olgeta samting i no kamap yet, ol bai i holimpas yupela na mekim nogut long yupela.
Na ol bai i kotim yupela insait long ol haus lotu na putim yupela long kalabus.
Ol bai i ting long daunim nem bilong mi, na ol bai i bringim yupela i go sanap long pes bilong ol king na ol gavman.
Na dispela bai i stap olsem rot bilong yupela i ken autim gutnius long ol.
Olsem na yupela i no ken tingting planti pastaim long wanem tok yupela bai i bekim long ol, long wanem, mi yet bai mi putim tok long maus bilong yupela, na bai mi givim gutpela save long yupela.
Na ol lain i laik kotim yupela bai i no inap sakim o daunim dispela tok mi givim yupela.
“Ol papamama na ol brata na ol wanblut na ol pren, ol tu bai i givim yupela long han bilong ol birua.
Na ol bai i kilim i dai sampela bilong yupela.
Na olgeta man bai i bel nogut tru long yupela, long wanem, nem bilong mi em i stap long yupela.
Tasol i no inap wanpela gras long het bilong yupela bai i lus.
Yupela i mas i stap strong, na bai yupela i kisim laip na i stap gut.”
15-21 na Mak 13.
Jisas i tok moa olsem, “Taim yupela i lukim ol ami i kam raunim Jerusalem i stap, orait yupela i ken save, taim bilong taun i mas bagarap em i klostu nau.
Long dispela taim ol manmeri i stap long distrik Judia ol i mas ranawe i go long ples maunten.
Na ol man i stap insait long Jerusalem ol i mas lusim taun na i go long narapela hap.
Na ol man i stap ausait long taun, ol i no ken i go insait long en.
Dispela taim em i taim bilong God i bekim rong, olsem na olgeta tok i stap long buk bilong God, em bai i kamap tru.
Sori tumas long ol meri i gat bel na ol meri i givim susu long ol pikinini long dispela taim.
Long wanem, taim bilong bikpela hevi tru bai i kamap long dispela graun, na belhat bilong God bai i pundaun antap long dispela lain manmeri.
Ol birua bai i kam kilim ol i dai.
Na ol bai i bringim ol i go i stap kalabus long olgeta kantri bilong graun.
Na lek bilong ol man bilong ol arapela lain bai i krungutim Jerusalem, inap long taim God i bin makim bilong ol arapela lain man i bosim Jerusalem, em i pinis.”
29-31 na Mak 13.
Jisas i tok moa olsem, “Long dispela taim ol kain kain mak bai i kamap long san na long mun na long ol sta.
Na long graun tingting bilong olgeta lain man bai i bagarap tru na ol bai i harim pairap bilong bikpela si i bruk bruk long solwara, na ol bai i tingting planti na pret moa yet.
Planti manmeri bai i tingting long ol samting i laik kamap long graun, na ol bai i pret tru na ai bilong ol bai i raun, long wanem, ol strongpela samting bilong skai bai i guria.
Na long dispela taim ol manmeri bai i lukim Pikinini Bilong Man i stap long wanpela klaut na i kam wantaim bikpela strong na bikpela lait bilong en.
Taim ol dispela samting i stat long kamap, orait yupela i mas sanap na litimapim het bilong yupela, long wanem, taim bilong God i kisim bek yupela em i kam klostu pinis.”
32-35 na Mak 13.
Jisas i givim wanpela tok piksa long ol.
Em i tok olsem, “Yupela lukim diwai fik na ol arapela diwai tu.
Taim yupela i lukim ol nupela lip i kamap long ol, orait yupela i save, taim bilong gutpela san i laik kamap nau.
Olsem tasol, taim yupela i lukim ol dispela samting i kamap, yupela i ken save, kingdom bilong God i kam klostu pinis.
“Mi tok tru long yupela, taim ol manmeri bilong dispela taim i no i dai yet, dispela olgeta samting bai i kamap.
Skai wantaim graun bai i pinis, tasol tok bilong mi bai i no inap lus.”
Jisas i tok moa olsem, “Tasol yupela lukaut gut.
Nogut yupela i dring nabaut oltaim na yupela i spak.
Na nogut yupela i wari long ol samting bilong bodi.
Sapos kain pasin olsem i daunim yupela, orait dispela de bilong Bikpela bai i kamap long yupela wantu tasol, olsem umben i save holimpas abus, long wanem, dispela de bai i kamap long olgeta manmeri i stap long olgeta hap bilong graun.
Oltaim oltaim yupela i mas was i stap.
Na yupela i mas beten oltaim long God i givim strong long yupela.
Olsem na bai yupela i abrusim olgeta dispela samting i laik kamap, na bai yupela i sanap long ai bilong Pikinini Bilong Man.”
Olgeta de Jisas i save skulim ol manmeri insait long banis bilong tempel.
Tasol long nait em i save go slip long wanpela haus i stap long dispela maunten ol i kolim Oliv.
Na olgeta manmeri i save kirap long moningtaim tru, na ol i kam long tempel bilong harim tok bilong em.
1-5 na 26.
14-16 na Mak 14.
1-2 na 14.
10-11 na Jon 11.
Bikpela De Bilong Bret I No Gat Yis, em ol i save kolim Bikpela De Bilong Tingim De God I Larim Ol Israel I Stap Gut, em i laik kamap nau.
Na ol bikpris na ol saveman bilong lo ol i pret long ol manmeri, olsem na ol i painim rot bilong kilim Jisas i dai.
Na Satan i go insait long bel bilong Judas, em ol i kolim Iskariot, em wanpela bilong ol 12-pela disaipel.
Na em i go toktok wantaim ol bikpris na ol kepten bilong tempel.
Em i laik painim rot bilong givim Jisas long han bilong ol.
Ol dispela man i amamas long lukim em, na ol i tokim Judas olsem ol bai i givim sampela mani long em.
Na Judas i orait long tok bilong ol, na em i wok long painim wanpela rot bilong putim Jisas long han bilong ol.
Em i wetim wanpela taim ol bikpela lain manmeri i no i stap wantaim Jisas.
17-25 na Mak 14.
12-21 na Jon 13.
Bikpela De Bilong Bret I No Gat Yis em i kamap.
Long dispela de ol i mas kilim pikinini sipsip bilong kaikai bilong tingim De God I Larim Ol Israel I Stap Gut.
Olsem na Jisas i salim Pita tupela Jon i go, na em i tokim tupela olsem, “Yutupela go redim kaikai bilong yumi bilong dispela bikpela de.”
Na tupela i askim em, “Yu laikim bai mitupela i go redim we?”
Na em i tokim tupela olsem, “Harim.
Yutupela go insait long taun, na wanpela man i karim bikpela sospen wara bai i bungim yutupela long rot.
Yutupela bihainim em i go insait long dispela haus em i go insait long en.
Na yutupela i mas tokim papa bilong dispela haus olsem, ‘Tisa i askim yu, “Dispela rum i stap we na mi wantaim ol disaipel bilong mi i ken kaikai dispela kaikai bilong tingim De God I Larim Ol Israel I Stap Gut?”
Na bai em i soim yutupela wanpela bikpela rum i stap antap, em i gat tebol na sia samting.
Yutupela redim kaikai long dispela rum.”
Orait tupela i go, na tupela i lukim ol samting i stap olsem Jisas i bin tokim tupela.
Na tupela i redim kaikai.
26-30 na Mak 14.
22-26 na 1 Korin 11.
Taim bilong kaikai i kamap pinis, na Jisas i sindaun long tebol, na ol aposel i sindaun wantaim em.
Na em i tokim ol olsem, “Mi laikim tumas long kaikai wantaim yupela long dispela Bikpela De Bilong Tingim De God I Larim Ol Israel I Stap Gut.
Na bihain bai mi karim pen.
Mi tokim yupela, mi no ken kaikai dispela kaikai gen inap long taim dispela samting em i kamap tru long kingdom bilong God.”
Na em i kisim wanpela kap wain, na em i tenkyu long God, na i tok, “Yupela kisim dispela na tilim namel long yupela.
Long wanem, mi tokim yupela, nau na bihain tu mi no ken dring wain moa, inap long taim kingdom bilong God i kamap.”
Na em i kisim wanpela bret, na i tenkyu long God, na i brukim, na i givim long ol disaipel.
Yupela i mas mekim olsem bilong tingim mi.”
Taim ol i kaikai pinis, orait em i kisim kap wain na i mekim wankain pasin long en.
Em i tok olsem, “Dispela kap wain em i nupela kontrak mi mekim long blut bilong mi, em mi kapsaitim bilong helpim yupela.
Tasol lukim, han bilong dispela man i laik putim mi long han bilong ol birua em i stap wantaim mi long dispela tebol.
Pikinini Bilong Man em i mas bihainim dispela rot bipo God i makim bilong em.
Tasol sori tumas long dispela man i givim em long han bilong ol birua.”
Ol disaipel i harim dispela tok na ol i kirap askim askim ol yet olsem, “Husat bai i mekim dispela pasin?”
Orait ol disaipel i stat long pait long toktok long husat em i namba wan bilong ol.
Na Jisas i tokim ol olsem, “Ol king bilong ol arapela lain manmeri ol i gat namba na ol i bosim ol, na ol i gat nem olsem man bilong mekim gutpela pasin long ol.
Tasol yupela i no ken mekim olsem.
Man i stap namba wan namel long yupela, em i mas i stap olsem man i kamap bihain tru.
Na hetman bilong yupela em i mas i stap olsem wokman bilong helpim yupela.
Husat em i namba wan?
Ating man i sindaun kaikai o wokman i sutim kaikai na bringim i kam long en?
Namba wan em dispela man i sindaun kaikai, em tasol.
Tasol mi stap namel long yupela olsem wokman bilong helpim yupela.
“Taim ol samting i kamap bilong traim mi, yupela i bin i stap wantaim mi, na yupela i no lusim mi.
Papa bilong mi em i givim kingdom long mi, olsem tasol mi givim kingdom long yupela.
Na long kingdom bilong mi yupela bai i sindaun long tebol bilong mi na kaikai na dring.
Na yupela bai i sindaun long ol gutpela sia na yupela bai i bosim ol 12-pela lain bilong Israel.”
31-35 na Mak 14.
27-31 na Jon 13.
Orait Jisas i tok olsem, “Saimon, Saimon, harim.
Satan i tok pinis long em bai i traim bilip bilong yupela, olsem ol man i save sakim wit bilong rausim ol pipia long en.
Tasol mi beten pinis bilong helpim yu, bai bilip bilong yu i no ken pundaun.
Na taim yu tanim na yu kam bek, orait yu mas strongim ol brata bilong yu.”
Na Pita i tokim em olsem, “Bikpela, mi stap redi long i go wantaim yu long kalabus.
Na mi redi long i dai wantaim yu.”
Na Jisas i tok, “Pita, mi tokim yu, nau long dispela nait, taim kakaruk i no krai yet, yu bai tok tripela taim olsem yu no save long mi.”
Jisas i tokim ol disaipel olsem, “Taim mi salim yupela i go mekim wok bilong mi, yupela i no bin karim ol paus mani na hanbek na su i go wantaim yupela.
Na long dispela taim yupela i sot long wanpela samting, o nogat?”
Na ol i tok, “Nogat.”
Na em i tokim ol olsem, “Tasol nau man i gat paus mani, em i mas kisim.
Na tu, man i gat hanbek em i mas kisim.
Na man i no gat bainat, em i mas salim saket bilong en na kisim mani na baim wanpela bainat.
Long wanem, buk bilong God i gat tok olsem, ‘Ol manmeri i bin lukim em olsem wanpela man nogut.’
Mi tokim yupela, ol manmeri bai i mekim dispela pasin long mi.
Long wanem, olgeta samting buk bilong God i tok bai i kamap long mi, em i mas kamap.”
Na ol i tok, “Bikpela, yu lukim.
Mipela i gat tupela bainat i stap hia.”
Na em i tokim ol olsem, “Em inap.”
36-46 na Mak 14.
Orait Jisas i lusim taun na i go long maunten Oliv, olsem em i save mekim olgeta taim.
Na ol disaipel i bihainim em.
Em i kamap long dispela hap na em i tokim ol olsem, “Yupela i mas beten, bai traim i no ken kamap long yupela.”
Na em i lusim ol na i go longwe liklik, inap olsem mak bilong man i tromoi wanpela ston.
Na em i brukim skru na i beten olsem, “Papa, sapos yu laik, yu ken rausim dispela kap long mi.
Tasol yu no ken bihainim laik bilong mi.
Yu mas bihainim laik bilong yu tasol.”
Na wanpela ensel bilong heven i kam long em na i strongim em.
Jisas i pilim hevi nogut tru, na em i beten strong moa.
Na tuhat bilong en i kamap olsem blut na i pundaun long graun.
Em i beten pinis na em i sanap na i go long ol disaipel bilong en.
Na em i lukim ol i slip i stap, long wanem, ol i bel hevi tumas.
Na em i tokim ol, “Bilong wanem yupela i slip?
Yupela kirap na beten.
Nogut traim i kamap long yupela, na yupela i pundaun.”
47-56 na Mak 14.
43-50 na Jon 18.
Jisas i toktok yet i stap, na bikpela lain man ol i kam.
Dispela man ol i kolim Judas, em wanpela bilong ol 12-pela disaipel, em i soim rot long ol.
Em i kam klostu long Jisas bilong givim kis long em.
Tasol Jisas i askim em olsem, “Judas, yu laik givim kis long Pikinini Bilong Man na long dispela pasin yu ting long givim em long han bilong ol man, a?”
Ol disaipel i stap wantaim Jisas ol i lukim samting i laik kamap, na ol i tok, “Bikpela, yu laik bai mipela i kilim ol long bainat?”
Na wanpela bilong ol i kisim bainat na i paitim wokboi bilong hetpris, na bainat i katim yau long han sut bilong dispela wokboi na yau i pundaun.
Tasol Jisas i lukim na i tok, “Lusim dispela pasin nau.”
Na em i putim han long yau bilong dispela man, na yau i kamap gutpela gen.
Na Jisas i mekim tok long ol bikpris na ol kepten bilong tempel na ol hetman, ol i kam bilong holimpas em.
Em i tok olsem, “Yupela i kisim ol bainat na stik, na yupela i kam olsem yupela i laik holimpas wanpela man bilong pait na stil, a?
Olgeta de mi bin stap wantaim yupela insait long banis bilong tempel, tasol yupela i no putim han long mi.
Tasol dispela taim nau em i taim bilong yupela.
Nau strong bilong tudak em i win.”
57-58 na 26.
69-75 na Mak 14.
53-54 na 14.
66-72 na Jon 18.
12-18 na 18.
Jisas i tok pinis, na ol i holimpas em na kisim em i go.
Ol i bringim em i go insait long haus bilong hetpris.
Na Pita i bihainim ol i go, tasol em i stap longwe liklik.
Sampela man i wokim paia insait long banis bilong dispela haus, na ol i sindaun.
Na Pita i sindaun wantaim ol.
Wanpela wokmeri i lukim em i sindaun i stap long paia.
Na dispela wokmeri i lukluk long em na i tok, “Dispela man tu em i bin i stap wantaim Jisas.”
Tasol Pita i tok nogat olsem, “Meri, mi no save long em.”
Bihain liklik narapela man i lukim em na i tok, “Yu tu yu man bilong lain bilong ol.”
Tasol Pita i tok, “Nogat.
Mi no disaipel bilong en.”
Samting olsem wan aua i go pinis, na narapela man i tok strong olsem, “Tru tumas, dispela man tu i bin i stap wantaim em.
Em i man bilong Galili tasol.”
Tasol Pita i tok, “Mi no save tru long dispela tok yu mekim.”
Em i toktok yet, na wantu kakaruk i krai.
Na Bikpela i tanim na i lukluk long Pita.
Na Pita i tingim gen dispela tok Bikpela i bin mekim.
Bikpela i bin tokim Pita olsem, “Nau long dispela nait, taim kakaruk i no krai yet, yu bai tok tripela taim olsem yu no save long mi.”
Na Pita i go ausait na i krai nogut tru.
67-68 na Mak 14.
Ol man i holim Jisas ol i tok bilas long em na paitim em.
Ol i pasim ai bilong en long laplap na ol i askim em olsem, “Yu mekim tok profet nau.
Dispela man i paitim yu, em husat?”
Na ol i mekim planti arapela tok nogut long em.
59-66 na Mak 14.
55-64 na Jon 18.
Taim san i kamap, ol hetman bilong ol manmeri i kam bung, na ol saveman bilong lo i bung wantaim ol.
Na ol i kisim Jisas i kam long bung bilong ol, na ol i tok, “Yu tokim mipela, yu dispela man God i makim bilong kisim bek ol manmeri bilong en, o nogat?”
Na em i tokim ol, “Sapos mi tokim yupela, bai yupela i no bilip.
Na sapos mi askim yupela long sampela tok, bai yupela i no bekim tok bilong mi.
Tasol nau na long olgeta taim bihain Pikinini Bilong Man bai i sindaun long han sut bilong God i gat bikpela strong.”
Na olgeta man i askim em, “Olsem na yu yet yu Pikinini Bilong God, a?”
Na em i tokim ol, “Yupela yet i tok.
Em mi tasol.”
Na ol i tok, “Yumi no ken singautim ol man i kam bilong tokaut long pasin bilong dispela man.
Maus bilong em yet i mekim dispela tok, na yumi harim pinis.”
1-2 na 27.
11-14 na Mak 15.
1-5 na Jon 18.
Orait na olgeta bilong dispela ol bikman i kirap na i bringim Jisas i go long Pailat.
Ol i stat long kotim em, na ol i tok olsem, “Mipela i lukim dispela man i paulim pasin bilong ol manmeri bilong mipela.
Em i tambuim mipela long givim takis long Sisar.
Na em i save tok olsem em yet em dispela king God i makim bilong kisim bek ol manmeri bilong en.”
Na Pailat i askim Jisas olsem, “Yu king bilong ol Juda, a?”
Na Jisas i bekim tok olsem, “Yu yet yu tok olsem.”
Na Pailat i tokim ol bikpris na ol manmeri olsem, “Mi no painim wanpela rong long dispela man.”
Tasol ol i tok strong moa olsem, “Em i save go nabaut long olgeta hap bilong Judia, stat long distrik Galili na i kam inap long taun bilong yumi, na em i wok long skulim ol manmeri na kirapim bel bilong ol.”
Pailat i harim dispela tok na em i askim ol olsem, “Dispela man em i man bilong Galili, a?”
Na taim Pailat i save olsem Jisas em i kam long hap graun Herot i bosim, em i salim Jisas i go long Herot.
Long dispela taim Herot tu i stap long Jerusalem.
Herot i lukim Jisas, na em i amamas tumas.
Em i bin harim tok long em, na longtaim tumas em i laik lukim em.
Em i laik lukim Jisas i wokim wanpela mirakel.
Olsem na Herot i askim Jisas long planti samting.
Tasol Jisas i no bekim wanpela tok long em.
Na ol bikpris na ol saveman bilong lo i kam sanap klostu na ol i kotim em strong tumas.
Orait Herot wantaim ol soldia bilong en ol i rabisim Jisas, na ol i tok bilas long em.
Ol i kisim wanpela naispela klos, na ol i pasim long em, na ol i salim em i go bek long Pailat.
Bipo Herot i save birua wantaim Pailat.
Tasol nau long dispela taim tupela i kamap pren.
15-26 na Mak 15.
6-15 na Jon 18.
Orait Pailat i singautim ol bikpris na ol hetman na ol manmeri tu, na ol i kam bung.
Na em i tokim ol olsem, “Yupela i bin kisim dispela man i kam long mi, na yupela i tok, em i paulim pasin bilong ol manmeri.
Na long taim yupela i stap, mi bin askim em gut long ol dispela samting.
Mi no painim wanpela rong long dispela man.
Mi no ting em i bin mekim wanpela bilong ol dispela samting yupela i kotim em long en.
Na Herot tu i gat wankain tingting, na em i salim dispela man i kam bek long yumi.
Dispela man i no bin mekim wanpela rong inap long mi ken tok long em i mas i dai.
Olsem na bai mi wipim em na lusim em i go.”
Orait olgeta manmeri wantaim, ol i singaut bikmaus olsem, “Kilim dispela man i dai, na lusim Barabas i kam long mipela.”
Barabas em wanpela man i bin kirapim pait long gavman insait long taun, na em i bin kilim man i dai, na ol i putim em long kalabus.
Orait Pailat i mekim tok long ol gen.
Em i laik lusim Jisas i go.
Tasol ol i singaut olsem, “Kilim em!
Nilim em long diwai kros!”
Orait namba 3 taim em i tokim ol, “Bilong wanem?
Em i mekim wanem rong?
Mi no painim wanpela rong long em inap long mi ken tok long em i mas i dai.
Olsem na bai mi wipim em na lusim em i go.”
Tasol ol i strong tumas, na ol i singaut strong moa long Pailat i mas nilim Jisas long diwai kros.
Na singaut bilong ol em i daunim tok bilong Pailat.
Olsem na Pailat i bihainim tok bilong ol, na i tok long Jisas i mas i dai.
Ol manmeri i singaut long Pailat i mas lusim dispela man i bin kirapim pait long gavman na kilim man i dai, na ol Rom i bin kalabusim em.
Na Pailat i lusim em i go.
Na Pailat i bihainim laik bilong ol na i givim Jisas long han bilong ol soldia.
32-44 na Mak 15.
21-32 na Jon 19.
Ol soldia i bringim Jisas i go, na ol i lukim wanpela man i wokabaut i kam na i laik i go insait long taun.
Ol i holimpas dispela man, nem bilong en Saimon bilong taun Sairini.
Na ol i putim diwai kros long sol bilong en, na ol i mekim em i karim i go bihainim Jisas.
Na bikpela lain manmeri ol i bihainim em, na planti meri ol i krai na singsing sori long em.
Tasol Jisas i tanim na i tokim ol olsem, “Yupela meri bilong Jerusalem, yupela i no ken krai long mi.
Mobeta yupela i krai long yupela yet na long ol pikinini bilong yupela.
Bihain wanpela taim bai i kamap na ol bai i tok olsem, ‘Ol meri i no inap karim pikinini, na ol meri i no bin karim pikinini, na ol meri i no bin givim susu long pikinini, em ol i ken amamas.’
Long dispela taim bai ol i tokim ol maunten olsem, ‘Yupela karamapim mipela na haitim mipela.’
Sapos nau ol i mekim dispela kain pasin long diwai i gat wara, orait ol bai i mekim wanem kain pasin long diwai i drai pinis?”
Ol soldia i bringim tupela arapela man tu, em tupela man i bin mekim pasin nogut.
Ol i laik kilim i dai tupela wantaim Jisas.
Ol i go kamap long wanpela ples, nem bilong en Bun Bilong Het.
Na long dispela ples ol i hangamapim Jisas long diwai kros.
Na ol i hangamapim dispela tupela man nogut tu.
Wanpela i stap long diwai kros i stap long han sut bilong Jisas, na wanpela long diwai kros i stap long han kais.
Na Jisas i tok, “Papa, yu ken lusim sin bilong ol.
Ol i no save long dispela samting ol i mekim.”
Na ol soldia i pilai satu bilong tilim ol klos samting bilong em long ol yet.
Ol manmeri i sanap na i lukluk i stap, tasol ol hetman i tok bilas long Jisas olsem, “Em i bin helpim ol arapela man.
Sapos i tru em i dispela man God i bin makim bilong mekim wok bilong en na bilong kisim bek ol manmeri bilong en, orait em i ken helpim em yet.”
Ol soldia tu i tok bilas long em.
Ol i kam klostu long em na ol i laik givim viniga long em.
Na ol i tok olsem, “Sapos i tru yu king bilong ol Juda, orait yu ken helpim yu yet.”
Na ol i bin raitim wanpela tok na pasim long diwai kros antap long het bilong Jisas.
Dispela tok i olsem, “Dispela man em i King bilong ol Juda.”
Wanpela bilong dispela tupela man nogut ol i bin hangamapim wantaim Jisas, em i tok bilas long Jisas olsem, “Yu man God i makim, a?
Orait yu helpim yu yet, na yu helpim mitupela wantaim.”
Tasol arapela man i harim dispela tok na em i krosim namba wan man olsem, “Yu tu yu kisim wankain hevi olsem dispela man, na yu no pret long God, a?
Ol i kilim mitupela i dai, em ol i mekim stretpela pasin tasol.
Mitupela i kisim hevi inap stret long ol pasin mitupela i bin mekim.
Tasol dispela man hia em i no bin mekim wanpela rong.”
Na em i tok, “Jisas, taim yu kamap king, yu ken tingting long mi.”
Na Jisas i tokim em olsem, “Mi tok tru long yu, nau bai yu stap wantaim mi long heven.”
45-56 na Mak 15.
33-41 na Jon 19.
Nau em i olsem 12 klok.
Na tudak i karamapim graun olgeta, i go inap long 3 klok long apinun, long wanem, lait bilong san i pinis long dispela taim.
Na dispela bikpela laplap i hangamap i stap long tempel, em i bruk olgeta, na i kamap tupela hap.
Na Jisas i singaut strong moa olsem, “Papa, mi putim spirit bilong mi long han bilong yu.”
Em i tok olsem, na em i dai.
Kepten bilong ol soldia em i lukim dispela samting, na em i litimapim nem bilong God.
Na em i tok, “Tru tumas, dispela man em i stretpela man, na em i no bin mekim rong.”
Na olgeta manmeri i bin kam bung bilong lukluk, ol i lukim ol samting i kamap, na ol i sori tru na paitim bros bilong ol, na ol i go bek long ol haus bilong ol.
Na olgeta pren bilong Jisas, wantaim ol meri i bin bihainim Jisas na lusim Galili na i kam, ol i sanap longwe liklik, na ol i lukim dispela olgeta samting i kamap.
57-61 na Mak 15.
42-47 na Jon 19.
Wanpela man i stap, nem bilong en Josep.
Em i man bilong wanpela taun bilong ol Juda, ol i kolim Arimatea.
Em i gutpela stretpela man, na em i wanpela bilong ol kaunsil.
Tasol em i no bin orait long tingting na pasin bilong ol arapela kaunsil.
Em i save wet long lukim kingdom bilong God.
Dispela man i go long Pailat na i askim em long larim em i kisim bodi bilong Jisas, na Pailat i tok orait.
Orait na em i kisim bodi bilong Jisas i kam daun, na i karamapim long waitpela laplap, na i kisim i go putim insait long wanpela matmat ol i no bin putim bodi bilong wanpela man long en bipo.
Dispela matmat em wanpela hul bilong ston ol man i bin wokim.
Dispela em i de bilong redim ol samting bilong de Sabat, na klostu de Sabat i laik kamap.
Ol meri i bin lusim Galili na i kam wantaim Jisas, ol i bihainim Josep i go na ol i lukim dispela matmat.
Na ol i lukim tu olsem wanem Josep i putim bodi bilong Jisas.
Ol meri i lukim pinis, orait ol i go bek long haus bilong ol na ol i redim sampela kain marasin na wel samting i gat gutpela smel.
Na long de Sabat ol i malolo olsem lo i tok.
1-10 na Mak 16.
1-8 na Jon 20.
Ol i kisim dispela marasin samting i gat gutpela smel, ol i bin redim pinis, na ol i karim i go.
Na ol i lukim dispela ston ol man i bin pasim matmat long en em i no moa i stap long maus bilong matmat.
Ol i tantanim i go pinis.
Na ol i go insait, tasol ol i no lukim bodi bilong Bikpela Jisas.
Ol i no save bodi bilong Jisas i stap we, na ol i tingting planti i stap.
Na ol i lukim tupela man i sanap klostu, klos bilong tupela i lait moa yet.
Orait na ol meri i pret tru na ol i daunim het na lukluk i go daun.
Tasol dispela tupela man i tokim ol olsem, “Bilong wanem yupela i kam painim man i gat laip long ples bilong ol man i dai pinis?
Em i no i stap hia.
Em i kirap pinis.
Yupela i mas tingim gen dispela tok em i bin givim yupela, taim em i stap yet long Galili.
Em i bin tokim yupela olsem, ol i mas givim Pikinini Bilong Man long han bilong ol man bilong mekim sin, na ol bai i nilim em long diwai kros.
Na long de namba 3 bai em i kirap bek.”
Na ol i tingim dispela tok Jisas i mekim bipo, na ol i lusim matmat na ol i go bek.
Na ol i tokim ol 11-pela disaipel na olgeta arapela manmeri tu long dispela olgeta samting.
Ol meri i givim dispela tok long ol aposel, em Maria bilong taun Makdala na Joana na Maria, em mama bilong Jems, na ol arapela meri i stap wantaim ol.
Tasol ol aposel i ting ol meri i mekim tok win nating.
Na ol i no bilipim tok bilong ol.
Tasol Pita i kirap na i ran i go long matmat.
Na em i lindaun na i lukluk i go insait, na em i lukim ol laplap tasol i stap.
Orait em i go bek long haus na em i tingting planti long dispela samting i bin kamap.
Long dispela de tasol ol meri i bin i go long matmat, tupela disaipel i wokabaut i go long wanpela ples ol i kolim Emeus.
Dispela ples i stap longwe long Jerusalem inap olsem 11-pela kilomita.
Tupela i wokabaut i go, na tupela i wok long toktok long dispela olgeta samting i bin kamap.
Tupela i wok long mekim planti toktok na askim long ol dispela samting, na Jisas yet i kamap klostu na i wokabaut i go wantaim tupela.
Tasol wanpela samting i pasim ai bilong tupela, na tupela i no luksave olsem, em i Jisas.
Na em i askim tupela olsem, “Yutupela i toktok long wanem samting na yutupela i wokabaut i go?”
Em i tok olsem, na tupela i sanap na pes bilong tupela i soim olsem tupela i bel sori tru.
Na wanpela bilong tupela, em wanpela man nem bilong en Kliopas, em i bekim tok olsem, “Planti man bilong ol narapela narapela ples nau ol i stap long Jerusalem.
Na ating yu wanpela tasol yu no save long ol samting i bin kamap long Jerusalem long dispela taim?”
Em i tok olsem, na Jisas i askim tupela, “Wanem samting?”
Na tupela i tokim em olsem, “Mipela i tok long dispela ol samting i bin kamap long Jisas bilong Nasaret.
Em i wanpela profet, na em i save mekim strongpela wok na strongpela tok long ai bilong God na long ai bilong ol manmeri.
Na ol bikpris na ol hetman bilong yumi ol i putim em long han bilong gavman.
Na gavman i pasim tok long kilim em i dai, na ol i nilim em long diwai kros.
Pastaim mipela i bin bilip olsem, Jisas em dispela man God i makim bilong kisim bek ol manmeri bilong Israel.
“Na i gat wanpela tok moa tu.
Ol dispela samting i kamap, na nau em i namba 3 de bihain long ol i bin kilim em i dai.
Na nau sampela meri bilong lain bilong mipela ol i mekim mipela i kirap nogut tru.
Long moningtaim tru ol i go long matmat, na ol i no lukim bodi bilong Jisas i stap.
Na ol i kam bek, na ol i tok olsem, ‘Mipela i lukim ol ensel, na ol i tok, “Em i stap laip.”
Na sampela bilong ol lain bilong mipela ol i go long matmat, na ol i lukim ol samting i stap olsem ol meri i bin tok.
Tasol ol i no lukim em yet.”
Na Jisas i tokim tupela olsem, “Yutupela i no gat tingting na bel bilong yutupela i no kirap kwik long bilipim olgeta tok ol profet i bin mekim.
Ating yutupela i no save, dispela man God i bin promis long salim i kam bilong kisim bek ol manmeri bilong en, em i mas karim pen pastaim na bihain em bai i kisim bikpela namba tru long God?”
Na em i autim tok long tupela.
Em i stat long tok bilong Moses na bilong olgeta profet, na em i skulim tupela long as bilong olgeta hap bilong buk bilong God i toktok long em yet.
Ol i wokabaut i go na ol i kamap klostu long dispela ples tupela i laik i stap long en.
Na Jisas i mekim olsem em i laik i go moa.
Tasol tupela i pasim em na i tok, “Yu stap wantaim mitupela.
San i laik i go daun nau, na liklik taim bai tudak i kamap.”
Olsem na em i go insait long haus na i stap wantaim tupela.
Bihain ol i laik kaikai, na Jisas i sindaun wantaim tupela.
Na em i kisim bret na i tenkyu long God, na i brukim, na i givim long tupela.
Em i mekim olsem, na ai bilong tupela i op, na tupela i luksave long em.
Na wantu em i lus nating, na tupela i no lukim em moa.
Na tupela i toktok long tupela yet olsem, “Tru tumas, taim mitupela i wokabaut long rot, na em i givim toktok long mitupela, na em i autim as tingting bilong buk bilong God long mitupela, bel bilong mitupela i bin kirap tru.”
Tupela i tok olsem, na wantu tupela i kirap na i go bek long Jerusalem.
Na tupela i lukim ol 11-pela disaipel wantaim sampela pren bilong ol, ol i bung i stap.
Na ol i tokim tupela olsem, “Tru tumas, Bikpela i kirap bek!
Saimon i lukim em pinis!”
Orait na tupela i stori long ol long olgeta samting i bin kamap long tupela long rot.
Na tupela i tok, “Taim em i brukim bret, mitupela i bin luksave long em.”
16-20 na Mak 16.
14-18 na Jon 20.
Ol disaipel i toktok yet i stap, na Jisas yet i sanap namel long ol.
Na em i tokim ol olsem, “Bel bilong yupela i ken i stap isi.”
Tasol ol i kirap nogut na ol i pret.
Ol i ting ol i lukim wanpela tewel.
Na em i tokim ol olsem, “Bilong wanem yupela i kirap nogut?
Bilong wanem yupela i tingting planti?
Lukim han na lek bilong mi.
Mi yet mi stap.
Holim skin bilong mi, na lukim.
Ol tewel i no gat mit na bun olsem yupela i lukim i stap long mi.”
Em i tok olsem, na em i soim han wantaim lek bilong en long ol.
Ol i amamas tru, tasol ol i no bilip yet.
Na ol i tingting planti.
Na em i tokim ol olsem, “Ating yupela i gat sampela kaikai i stap hia?”
Na ol i givim em hap pis ol i bin kukim, na em i kisim na kaikai, na ol i lukim.
Na em i tokim ol olsem, “Taim mi stap yet wantaim yupela, mi bin tokim yupela pinis olsem, olgeta samting bipo ol i raitim long mi long lo bilong Moses na long buk bilong ol profet na long Buk Song, dispela olgeta samting i mas kamap tru.”
Na em i helpim ol long tingting gut long as bilong ol tok i stap long buk bilong God.
Na em i tokim ol olsem, “Buk bilong God i gat tok olsem, man God i makim bilong kisim bek ol manmeri bilong en, em i mas karim pen, na long de namba 3 em i mas kirap bek long matmat.
Na long nem bilong em bai ol i mas autim tok long olgeta lain manmeri, bai ol i ken tanim bel, na bai God i lusim ol sin bilong ol.
Yupela i mas statim dispela wok long Jerusalem, na yupela i mas autim tok long ol dispela samting i bin kamap.
Bipo Papa i bin promis long givim Holi Spirit long yupela, na klostu bai mi salim i kam long yupela.
Yupela i mas i stap long dispela taun inap long taim yupela i kisim dispela strong bilong God.”
19-20 na Aposel 1.
Orait Jisas i bringim ol disaipel i go inap long ples Betani.
Na em i litimapim han bilong en na i askim God long mekim gut long ol.
Em i givim blesing yet long ol, na em i lusim ol, na God i kisim em i go long heven.
Na ol i brukim skru na lotu long em.
Na ol i amamas tru na ol i go bek long Jerusalem.
Na oltaim ol i stap long tempel na ol i litimapim nem bilong God.
Gutnius Matyu i raitim em i namba wan bilong ol 4-pela buk i stori long ol samting i bin kamap long Jisas long taim em i stap long graun.
Dispela buk i stori pastaim long ol samting i bin kamap long taim Maria i karim Jisas, na em i stori i go inap long taim ol i kilim Jisas i dai, na em i kirap bek long matmat, na em i lusim ol lain bilong en na i go antap long heven.
Wanpela bikpela samting Matyu i laik soim, em i olsem, Jisas em inapim tru ol promis God i bin mekim bipo na ol i bin raitim long ol buk i stap long Olpela Kontrak o Olpela Testamen.
God i bin promis long salim wanpela man i kam bilong kisim bek ol Israel, na dispela buk i laik soim olsem Jisas em dispela man tasol.
Long planti hap bilong buk Matyu, i gat tok i soim olsem ol samting Jisas i mekim, ol i inapim tru ol tok ol profet bilong God i bin autim bipo.
22-23 na 2.
4-6 na 2.
14-15 na 2.
23 na 4.
13-16 na 8.
16-17 na 12.
15-21 na 13.
34-35 na 21.
2-5 na 21.
16 na 26.
24 na 26.
31 na 26.
54 na 27.
Narapela bikpela samting buk Matyu i tok long en, em kingdom bilong heven o kingdom bilong God.
Long wok bilong Jisas God i laik kamap king tru bilong olgeta manmeri, na em i laik bai olgeta manmeri i ken bihainim tru laik bilong en.
Long 5-pela hap bilong buk Matyu, i gat ol longpela tok Jisas i bin autim.
Namba wan em i stap long sapta 5-7, na em i gat ol toktok Jisas i bin autim antap long wanpela maunten.
Dispela tok i soim yumi pasin bilong ol manmeri i stap lain manmeri tru bilong God.
Namba 2 longpela tok em i stap long sapta 10.
Long dispela tok Jisas i givim tok long ol disaipel long ol samting ol i mas mekim long taim ol i go autim tok bilong Jisas long ol arapela manmeri.
Long namba 3 longpela tok, em long sapta 13, Jisas i autim ol tok piksa bilong soim ol manmeri long pasin bilong kingdom bilong God.
Long namba 4 longpela tok, em long sapta 18, Jisas i autim tok long pasin bilong ol manmeri i stap disaipel tru bilong en.
Na long namba 5 longpela tok, em long sapta 24-25, Jisas i tok long ol samting bai i kamap long taim bilong Las De.
Dispela buk yet i no gat tok long wanem man tru i bin raitim buk.
Tasol buk i kisim nem olsem, Gutnius Matyu i raitim.
Matyu, em man bilong kisim takis i stap long 9.
Dispela em i tok long ol lain tumbuna bilong Jisas Krais.
Jisas em i bilong lain bilong Devit na Devit em i bilong lain bilong Abraham.
Abraham em i papa bilong Aisak.
Na Aisak em i papa bilong Jekop.
Na Jekop em i papa bilong Juda wantaim ol brata bilong en.
Juda em i papa bilong Peres wantaim Sera.
Mama bilong tupela em Tamar.
Na Peres em i papa bilong Hesron.
Na Hesron em i papa bilong Ram.
Na Ram em i papa bilong Aminadap.
Na Aminadap em i papa bilong Nason.
Na Nason em i papa bilong Salmon.
Na Salmon em i papa bilong Boas.
Mama bilong en em Rahap.
Na Boas em i papa bilong Obet.
Mama bilong en em Rut.
Na Obet em i papa bilong Jesi.
Na Jesi em i papa bilong King Devit.
Na Devit em i papa bilong Solomon.
Mama bilong Solomon bipo em i bin i stap meri bilong Uria.
Na Solomon em i papa bilong Rehoboam.
Na Rehoboam em i papa bilong Abiya.
Na Abiya em i papa bilong Asa.
Na Asa em i papa bilong Jehosafat.
Na Jehosafat em i papa bilong Jehoram.
Na Jehoram em i papa bilong Usia.
Na Usia em i papa bilong Jotam.
Na Jotam em i papa bilong Ahas.
Na Ahas em i papa bilong Hesekia.
Na Hesekia em i papa bilong Manase.
Na Manase em i papa bilong Emon.
Na Emon em i papa bilong Josaia.
Na Josaia em i papa bilong Jehoiakin wantaim ol brata bilong en.
Long dispela taim ol Israel i go kalabus long Babilon.
Stat long taim ol i go kalabus long Babilon, orait Jehoiakin em i papa bilong Sealtiel.
Na Sealtiel em i papa bilong Serubabel.
Na Serubabel em i papa bilong Abiut.
Na Abiut em i papa bilong Eliakim.
Na Eliakim em i papa bilong Asor.
Na Asor em i papa bilong Sadok.
Na Sadok em i papa bilong Akim.
Na Akim em i papa bilong Eliut.
Na Eliut em i papa bilong Eleasar.
Na Eleasar em i papa bilong Matan.
Na Matan em i papa bilong Jekop.
Na Jekop em i papa bilong Josep.
Na Josep em i man bilong Maria.
Na Maria i karim Jisas, ol i save kolim em Krais, em man God i makim bilong kisim bek ol manmeri bilong en.
Olsem na olgeta lain bilong Abraham, i kam inap long Devit, em i 14 lain.
Na olgeta lain bilong Devit, i kam inap long taim ol i go kalabus long Babilon, em i 14 lain.
Na stat long taim ol i go kalabus long Babilon, inap long taim Krais i kamap, dispela olgeta tu em i 14 lain.
Stori bilong Jisas Krais i kamap, em i olsem.
Mama bilong en, Maria, ol i makim em pinis bilong maritim Josep.
Tasol taim tupela i no i stap wantaim yet, ol i lukim Maria i gat bel.
Holi Spirit tasol i bin mekim na Maria i gat bel.
Man bilong en, Josep, em i stretpela man.
Em i harim olsem Maria i gat bel, na em i laik lusim em.
Tasol em i no laik givim sem long Maria long ai bilong ol manmeri.
Olsem na em i laik lusim em isi tasol.
Josep i tingting yet long dispela, na long driman wanpela ensel bilong Bikpela i kamap long em.
Ensel i tok olsem, “Josep, yu man bilong lain bilong Devit, yu no ken pret long kisim Maria olsem meri bilong yu.
Dispela pikinini i stap long bel bilong en, em Holi Spirit i bin givim long em.
Bai em i karim pikinini man, na yu mas kolim nem bilong en Jisas, long wanem, em bai i lusim sin bilong ol manmeri bilong en na kisim bek ol.”
Dispela olgeta samting i kamap bilong inapim wanpela tok Bikpela i bin mekim long maus bilong profet.
Profet i bin tok olsem, “Harim.
Wanpela meri i no bin slip wantaim man, em bai i gat bel na i karim wanpela pikinini man.
Na bai ol i kolim nem bilong en Emanuel.”
As bilong dispela nem i olsem, God i stap wantaim yumi.
Taim Josep i kirap long slip, orait em i mekim olsem ensel bilong Bikpela i bin tokim em.
Em i kisim meri bilong en.
Tasol em i no slip wantaim em, i go inap long taim Maria i karim pikinini man.
Na em i kolim nem bilong en Jisas.
Maria i karim Jisas long taun Betlehem long distrik Judia long taim Herot i stap king.
Em i karim Jisas pinis, na bihain sampela saveman bilong hap sankamap i kam long Jerusalem na ol i askim nabaut olsem, “Nupela pikinini em king bilong ol Juda, em i stap we?
Mipela i lukim sta bilong en long hap sankamap, na mipela i kam bilong lotu long em.”
King Herot i harim dispela tok, na em i tingting planti.
Na olgeta manmeri long Jerusalem ol tu i tingting planti.
Orait Herot i singautim olgeta bikpris wantaim ol saveman bilong lo bilong Israel.
Ol i kam bung na em i askim ol olsem, “Dispela man God i bin promis long salim i kam bilong kisim bek ol manmeri bilong en, em bai i kamap long wanem ples?”
Na ol i bekim tok olsem, “Em bai i kamap long taun Betlehem long Judia.
Profet i bin raitim tok olsem, ‘Yu Betlehem, long graun bilong Juda, yu no kam bihain tumas long ol taun i gat biknem long Juda.
Long wanem, wanpela man bilong yu bai i kamap hetman na em bai i stap wasman bilong lain bilong mi, Israel.’
Herot i harim dispela tok na em i salim tok hait tasol i go long ol saveman bilong hap sankamap, long ol i mas kam lukim em.
Ol i kam na em i askim ol gut, wanem taim dispela sta i bin kamap.
Na em i salim ol i go long Betlehem, na i tok, “Yupela go na wok strong long painim dispela pikinini.
Na taim yupela i lukim em pinis, orait yupela bringim tok i kam bek long mi, na bai mi tu mi go lotu long em.”
Ol i harim pinis tok bilong king, orait ol i go Na ol i lukim gen dispela sta bipo ol i bin lukim long hap sankamap.
Dispela sta i go paslain long ol na i go stap antap long haus pikinini i stap long en.
Taim ol i lukim sta, bel bilong ol i amamas moa moa yet.
Ol saveman i go insait long haus, na ol i lukim pikinini wantaim mama bilong en Maria.
Na ol i brukim skru na putim pes i go daun long graun na lotu long pikinini.
Na ol i opim paus bilong ol, na ol i givim ol presen long em.
Ol i givim gol na gutpela sanda na paura bilong kamapim smok i gat gutpela smel.
Na long driman God i tokim ol olsem, ol i no ken i go bek long Herot.
Olsem na ol i bihainim narapela rot na ol i go bek long ples bilong ol.
Ol saveman i go pinis, na ensel bilong Bikpela i kamap long Josep long driman.
Ensel i tok olsem, “Yu kirap na kisim pikinini wantaim mama bilong en, na yu ranawe i go long Isip.
Na yu mas i stap long Isip inap long taim mi givim tok gen long yu, long wanem, Herot i laik painim pikinini na kilim em i dai.”
Orait Josep i kirap na i kisim pikinini wantaim mama bilong en long nait yet, na em i bringim ol i go long Isip.
Na Josep i stap long Isip inap long Herot i dai pinis.
Dispela samting i kamap bilong inapim wanpela tok Bikpela i bin mekim long maus bilong profet.
Em i bin tok olsem, “Pikinini man bilong mi em i stap long Isip, na mi singautim em long lusim Isip na em i kam.”
Taim Herot i save olsem, ol saveman bilong hap sankamap i bin giamanim em, orait bel bilong en i hat moa.
Na em i salim sampela man i go long taun Betlehem na long ol ples i stap klostu long taun, na ol i kilim i dai olgeta pikinini man i no winim tupela krismas yet.
Herot i bin askim gut ol saveman wanem taim tru dispela sta i bin kamap, long wanem, em i gat tingting bilong kilim i dai ol pikinini ol mama i bin karim long dispela taim.
Ol dispela samting inapim wanpela tok God i bin mekim pinis long maus bilong profet Jeremaia.
Em i tok olsem, “Bikpela krai na singsing sori i kamap long taun Rama.
Em Resel i krai sori long ol pikinini bilong en i dai pinis.
Na em i no laik bai ol manmeri i mekim gut bel bilong en, long wanem, olgeta pikinini bilong en i no moa i stap.”
Taim Herot i dai pinis, orait long Isip ensel bilong Bikpela i kamap long Josep long driman.
Na ensel i tokim Josep olsem, “Yu kirap na kisim pikinini wantaim mama bilong en, na yu go bek long Israel.
Ol man i laik kilim pikinini, ol i dai pinis.”
Orait Josep i kirap, na i kisim pikinini wantaim mama bilong en, na ol i go bek long kantri Israel.
Tasol Josep i harim tok olsem Arkelaus i kisim ples bilong papa bilong en Herot, na i stap king bilong Judia.
Olsem na Josep i pret long i go long dispela hap.
Tasol God i givim tok long Josep long driman, na Josep i go long hap bilong distrik Galili.
Em i go sindaun long wanpela taun ol i kolim Nasaret, na long dispela pasin em inapim dispela tok bilong ol profet, “Bai ol i kolim em man bilong Nasaret.”
2-8 na Luk 3.
1-18 na Jon 1.
Long dispela taim Jon, man bilong givim baptais, em i kamap.
Em i stap long ples i no gat man long distrik Judia, na em i autim tok long ol manmeri.
Em i tok olsem, “Yupela tanim bel.
Kingdom bilong heven em i kam klostu pinis.”
Jon em i dispela man God i bin tok long en long maus bilong profet Aisaia.
Em i tok olsem, “Long ples i no gat man, maus bilong wanpela man i singaut olsem, ‘Redim rot bilong Bikpela.
Stretim ol rot bilong en.’
Jon i save putim klos ol i wokim long gras bilong kamel, na em i save pasim let long bel bilong en.
Na em i save kaikai ol grasopa wantaim hani bilong bus.
Long dispela taim ol Jerusalem na olgeta Judia na olgeta man bilong ol ples i stap klostu long wara Jordan, ol i kam long Jon.
Na ol i autim sin bilong ol, na Jon i baptaisim ol long wara Jordan.
Jon i lukim planti Farisi na Sadyusi i kam bilong kisim baptais, na em i tokim ol olsem, “Yupela pikinini bilong snek nogut, God i belhat long yupela na em bai i mekim save long yupela.
Husat i tokim yupela na yupela i laik ranawe na abrusim dispela taim nogut i laik kamap long yupela?
Sapos yupela i tanim bel tru, orait pasin bilong yupela i mas soim olsem yupela i tanim bel pinis.
Yupela i no ken tingting olsem long bel bilong yupela, ‘Abraham em i tumbuna papa bilong mipela.’
Mi tokim yupela, God inap mekim ol dispela ston hia i kamap ol lain tumbuna pikinini bilong Abraham.
Tamiok i stap pinis long as bilong diwai, na olgeta diwai i no save karim gutpela kaikai, em bai ol i katim na tromoi i go long paia.
“Mi save baptaisim yupela long wara olsem mak bilong yupela i tanim bel pinis.
Tasol man i kam bihain long mi, strong bilong en i winim strong bilong mi.
Mi no gutpela man inap long karim su bilong em.
Em bai i baptaisim yupela long Holi Spirit na long paia.
Em i kam olsem man i holim savol long han bilong en, bilong rausim olgeta pipia i stap long wit.
Na em bai i bungim wit long haus wit bilong en.
Tasol pipia em bai i kukim long paia i no save dai.”
9-11 na Luk 3.
Long dispela taim Jisas i lusim Galili na i go long wara Jordan.
Em i go long Jon, na i laik kisim baptais long han bilong Jon.
Tasol Jon i laik pasim em, na i tok, “Mobeta mi kisim baptais long yu.
Olsem wanem na yu kam long mi?”
Tasol Jisas i bekim tok bilong em olsem, “Maski, nau yu mas mekim olsem mi tok.
Long dispela pasin bai yumi inapim olgeta samting God i laik bai yumi mas mekim.”
Olsem na Jon i bihainim tok bilong em.
Jisas i kisim baptais pinis, na kwiktaim em i lusim wara na i kam antap.
Na heven i op, na em i lukim Spirit bilong God i kam daun olsem wanpela bilong ol dispela kain pisin ol i kolim balus, na i kam i stap long em.
Na long heven wanpela maus i singaut olsem, “Dispela em i Pikinini bilong mi.
Mi laikim em tumas.
Bel bilong mi em i amamas long em.”
12-13 na Luk 4.
Long dispela taim Holi Spirit i bringim Jisas i go long ples i no gat man, bai Satan i traim em.
Na Jisas i no kisim kaikai inap 40 san na 40 nait.
Na bihain em i hangre.
Na man bilong traim i kam kamap long em, na i tokim em olsem, “Sapos i tru yu Pikinini Bilong God, orait yu tok na ol dispela ston i ken tanim na i kamap bret.”
Tasol Jisas i bekim tok olsem, “Buk bilong God i gat tok olsem, ‘Ol manmeri i no inap kisim laip long kaikai tasol.
Ol i mas bihainim olgeta tok bilong God tu na bai ol i kisim laip.’
Em i tok olsem, na Satan i kisim em i go long Jerusalem, taun bilong God, na i putim em antap tru long tempel.
Na Satan i tokim em olsem, “Sapos i tru yu Pikinini Bilong God, orait yu kalap i go daun.
Long wanem, buk bilong God i gat tok olsem, ‘Em bai i tokim ol ensel bilong en long ol i mas was long yu.’
Na ‘Ol bai i karim yu long han bilong ol, nogut wanpela ston i sutim lek bilong yu.’
Tasol Jisas i tokim em, “Buk bilong God i tok moa olsem, ‘Yu no ken traim strong bilong God, Bikpela bilong yu.’
Satan i kisim Jisas gen na i go long wanpela maunten i antap moa.
Na Satan i soim em olgeta strongpela kantri bilong dispela graun wantaim ol gutpela samting bilong ol.
Na em i tokim Jisas olsem, “Sapos yu brukim skru na lotu long mi, orait bai mi givim yu dispela olgeta samting.”
Na Jisas i tokim em, “Satan, yu klia.
Buk bilong God i tok, ‘Yu mas aninit long God, Bikpela bilong yu.
Na yu mas lotu long em wanpela tasol.’
Olsem na Satan i lusim em.
Na ol ensel i kam na i helpim Jisas.
14-15 na Luk 4.
Taim Jisas i harim tok olsem, ol i putim Jon pinis long kalabus, orait em i go long distrik Galili.
Na em i lusim taun Nasaret na i go sindaun long taun Kaperneam.
Kaperneam em i stap arere long raunwara Galili, long graun bilong ol lain Sebulun na Naptali.
Long dispela pasin Jisas inapim wanpela tok God i bin mekim long maus bilong profet Aisaia olsem, “Ol manmeri bilong graun bilong Sebulun na graun bilong Naptali, em graun i stap klostu long bikrot i go long solwara na graun i stap long hapsait bilong wara Jordan, em graun bilong distrik Galili, dispela distrik i gat planti manmeri bilong ol arapela kantri tu i stap long en, ol dispela manmeri i bin sindaun long bikpela tudak, ol i lukim pinis bikpela lait.
Ol manmeri i bin stap long ples tudak, lait i kamap pinis long ol.”
16-20 na Luk 5.
Long dispela taim Jisas i stat long autim tok long ol manmeri.
Em i tok olsem, “Yupela i mas tanim bel, long wanem, kingdom bilong heven em i kam klostu pinis.”
Jisas i wokabaut arere long raunwara Galili, na em i lukim tupela brata, em Saimon, ol i kolim Pita, na brata bilong en Andru.
Tupela i wok long tromoi umben long raunwara.
Tupela i save wok bisnis long kisim pis.
Orait Jisas i tokim tupela olsem, “Yutupela kam bihainim mi, na bai mi lainim yutupela long pasin bilong kisim ol manmeri.”
Na kwiktaim tupela i lusim umben na i go bihainim em.
Jisas i wokabaut i go moa, na em i lukim arapela tupela brata, em Jems, pikinini bilong Sebedi, wantaim brata bilong en Jon.
Tupela i stap long bot wantaim papa bilong tupela, Sebedi.
Ol umben bilong ol i bruk, na ol i wok long stretim.
Orait Jisas i singautim tupela.
Na kwiktaim tupela i lusim bot na i lusim papa bilong tupela, na tupela i go bihainim Jisas.
Jisas i go raun long olgeta hap bilong distrik Galili.
Em i save go insait long ol haus lotu bilong ol na skulim ol manmeri.
Em i autim gutnius bilong kingdom bilong God, na em i mekim orait olgeta sik na olgeta samting i bagarapim bodi bilong ol manmeri.
Ol i stori long em long olgeta hap bilong provins Siria.
Olsem na ol manmeri i bringim olgeta man ol kain kain sik i bagarapim ol na ol i karim pen nogut, na ol man i gat spirit nogut, na ol man i gat dispela kain sik i save mekim ol i pundaun na guria nogut, na ol man bun bilong ol i dai olgeta.
Na Jisas i mekim ol i kamap orait.
Na planti bikpela lain manmeri bilong Galili na bilong hap bilong distrik Dekapolis, na bilong Jerusalem na Judia na bilong graun i stap long hapsait bilong wara Jordan, ol i save bihainim em i go.
Jisas i lukim ol bikpela lain manmeri i kam, na em i go antap long maunten.
“Ol manmeri i save, ol i stap rabis tru long ol samting bilong God, em ol i ken amamas.
Ol dispela manmeri bai i kisim ol gutpela samting bilong kingdom bilong heven.
“Ol manmeri i krai i stap, em ol i ken amamas.
God bai i mekim gut bel bilong ol.
“Ol manmeri i save daunim nem bilong ol yet, em ol i ken amamas.
Bai God i givim olgeta graun long ol.
“Ol manmeri i laikim tumas long bihainim stretpela pasin, long wankain pasin olsem man i hangre tru na i laikim tumas long kisim kaikai na i dai long wara, em ol i ken amamas.
Bai God inapim ol tru.
“Ol manmeri i save marimari long ol arapela, em ol i ken amamas.
Bai God i marimari long ol.
“Ol manmeri bel bilong ol i klin, em ol i ken amamas.
Bai ol i lukim God.
“Ol manmeri i save mekim dai ol kros na pait, em ol i ken amamas.
Bai ol i kolim ol pikinini bilong God.
“Ol manmeri i save bihainim stretpela pasin na long dispela as ol i kisim hevi long ol arapela, em ol i ken amamas.
Kingdom bilong heven em i bilong ol.
“Sapos ol i lukim yupela i stap long lain bilong mi, na ol i tok nogut long yupela na ol i mekim nogut long yupela na sutim kain kain tok giaman long yupela, orait yupela i ken amamas.
Yupela i ken belgut na amamas tru, long wanem, bikpela pe i wetim yupela long heven.
Ol man i bin mekim ol wankain pasin nogut long ol profet i bin i go paslain long yupela.”
50 na Luk 14.
Jisas i tok moa olsem, “Yupela i olsem sol bilong graun.
Tasol sapos sol i lusim pait bilong en, orait bai yumi mekim wanem na dispela sol i kamap gutpela gen?
Kain sol olsem em i no gat wok moa.
Ol man i save rausim tasol na krungutim long lek bilong ol.
“Yupela i olsem lait bilong graun.
Wanpela taun i stap antap long maunten, em i no inap hait.
Na tu, ol man i no save laitim lam na putim aninit long wanpela baket.
Ol i save putim antap long tebol, na em i givim lait long olgeta man i stap long haus.
Olsem tasol, lait bilong yupela i mas lait long ai bilong ol manmeri, bai ol i lukim ol gutpela pasin yupela i mekim, na bai ol i litimapim nem bilong Papa bilong yupela i stap long heven.”
Jisas i tok moa olsem, “Yupela i no ken ting mi kam bilong rausim tok bilong lo na tok bilong ol profet.
Mi no kam bilong rausim, mi kam bilong inapim tru.
Mi tok tru long yupela, inap long taim skai na graun i pinis, i no gat wanpela liklik hap tok bilong lo bai i lus.
Ol liklik hap rait, na ol liklik mak ol i raitim long lo, olgeta bai i stap.
Lo bai i stap olsem tasol inap long olgeta samting i kamap pinis.
Olsem na sapos wanpela man i lukim wanpela hap bilong lo i olsem samting nating, na em i pulim ol arapela man tu long mekim olsem, orait maski dispela hap bilong lo i liklik tru, bai nem bilong dispela man i stap liklik tru long kingdom bilong heven.
Tasol man i bihainim lo na i skulim ol manmeri long bihainim, em bai i gat biknem long kingdom bilong heven.
Mi tokim yupela, sapos yupela i no bihainim tru laik bilong God, na stretpela pasin bilong yupela i no winim tru stretpela pasin bilong ol saveman bilong lo wantaim ol Farisi, bai yupela i no inap i go insait long kingdom bilong heven.”
Jisas i tok moa olsem, “Yupela i harim pinis dispela tok ol tumbuna i bin kisim, ‘Yupela i no ken kilim i dai ol arapela manmeri.
Na sapos wanpela man i kilim man i dai, em i mas kamap long kot.’
Tasol mi tokim yupela olsem, man i kros nogut long brata bilong en, em i mas kamap long kot.
Na man i tok nogut long brata bilong en, em i mas kamap long namba wan kaunsil.
“Olsem na sapos yu bringim ofa bilong yu i kam long alta, na yu tingim brata bilong yu em i gat tok long yu, orait yu mas lusim ofa bilong yu i stap klostu long alta.
Na yu go pastaim na stretim tok wantaim brata bilong yu.
Stretim pinis, orait nau yu ken i go na givim ofa bilong yu long God.
“Sapos wanpela man i laik kotim yu, na yutupela i wokabaut yet long rot i go long ples bilong kot, orait yu mas hariap na stretim tok wantaim em.
Nogut dispela man i putim yu long han bilong jas, na jas i putim yu long han bilong plisman, na plisman i putim yu long haus kalabus.
Mi tok tru long yu, yu bai i stap long haus kalabus inap long yu baim olgeta mani ol i makim bilong yu.”
Jisas i tok moa olsem, “Yupela i harim pinis bipo ol i tok olsem, ‘Yupela ol marit, yupela i no ken mekim pasin pamuk.’
Tasol mi tokim yupela olsem, sapos wanpela man i lukim wanpela meri na i gat mangal nogut long em, dispela man i mekim pasin pamuk pinis long bel bilong em.
“Sapos ai long han sut bilong yu i pulim yu long mekim sin, orait yu mas kamautim na tromoi.
Mobeta wanpela hap bodi bilong yu i lus na yu no mekim sin, na bai ol i no tromoi bodi bilong yu olgeta i go long hel.
Na sapos han sut bilong yu i mekim yu i pundaun long sin, orait yu mas katim na tromoi.
Mobeta wanpela hap bodi bilong yu i lus, na yu no mekim sin, na bodi bilong yu olgeta i no i go long hel.”
11-12 na Luk 16.
Jisas i tok moa olsem, “Bipo ol i save tok olsem, ‘Sapos wanpela man i rausim meri bilong en, orait em i mas givim em wanpela pepa bilong katim marit.’
Tasol mi tokim yupela, sapos man i rausim meri bilong en taim meri i no bin mekim pasin pamuk, orait dispela man i mekim meri i kalapim lo bilong marit.
Long wanem, taim dispela meri i maritim narapela man, meri i mekim pasin pamuk.
Na man i maritim wanpela meri, bipo man bilong en i bin rausim em, em tu i kalapim lo bilong marit na i mekim pasin pamuk.”
Jisas i tok moa olsem, “Narapela tok ol tumbuna i kisim na yupela i harim pinis, em i olsem, ‘Yu no ken giaman taim yu tok tru antap.
Na sapos yu tok tru antap long mekim wanpela samting, orait yu mas bihainim dispela tok na mekim stret long ai bilong Bikpela.’
Tasol mi tokim yupela, yupela i no ken mekim tok tru antap.
Yupela i no ken kolim heven bilong strongim wanpela tok, long wanem, heven em i sia king bilong God.
Na yupela i no ken kolim graun bilong strongim wanpela tok, long wanem, graun em i ples God i save putim lek bilong en antap long en.
Na yupela i no ken kolim Jerusalem bilong strongim wanpela tok, long wanem, Jerusalem em i taun bilong Nambawan King.
Na yu no ken kolim het bilong yu bilong strongim wanpela tok, long wanem, yu no inap long mekim wanpela gras bilong het bilong yu i kamap waitpela o blakpela.
Yupela i mas tok ‘Yes’ na ‘Nogat’ tasol.
Tok ol i save skruim long dispela, em ol tok Satan yet i kamapim.”
Jisas i tok moa olsem, “Yupela i harim pinis bipo ol i bin tok olsem, ‘Sapos wanpela man i bagarapim ai bilong narapela man, orait yupela i mas bagarapim ai bilong en.
Na sapos wanpela man i brukim tit bilong narapela man, orait yupela i mas brukim tit bilong en.’
Tasol mi tokim yupela olsem, yupela i no ken bekim rong long man i mekim nogut long yupela.
Sapos wanpela man i solapim wanpela wasket bilong yu, orait yu mas tanim narapela wasket tu i go long em.
Na sapos wanpela man i laik kotim yu na kisim siot bilong yu, orait yu mas givim longpela klos bilong yu tu long em.
Na sapos wanpela man i strong long yu mas karim kago bilong en i go inap wan kilomita, orait yu mas karim kago i go inap 2 kilomita.
Sapos wanpela man i askim yu long givim wanpela samting long em, orait yu mas givim.
Na sapos man i laik dinau long yu, orait yu no ken givim baksait long em.”
27-28 na 6.
Jisas i tok moa olsem, “Yupela i harim pinis bipo ol i bin tok olsem, ‘Yu mas laikim tru ol wantok, na yu mas bel nogut long ol birua bilong yu.’
Tasol mi tokim yupela olsem, yupela i mas laikim ol birua bilong yupela, na yupela i mas beten bai God i marimari long ol man i save mekim pasin nogut long yupela.
Olsem bai yupela i stap pikinini bilong Papa bilong yupela em i stap long heven.
Em i save mekim san bilong en i kamap antap long ol man nogut na long ol gutpela man wantaim.
Na em i save mekim ren i kam daun long ol stretpela man na long ol man bilong mekim pasin i no stret tu.
Sapos yupela i laikim tasol ol man i save laikim yupela, bai yupela i kisim wanem pe?
Ol man bilong kisim takis, ol tu i save mekim wankain pasin.
Na sapos yupela i givim gude long ol brata bilong yupela tasol, bai yupela i winim ol arapela man long wanem samting?
Ol haiden tu i save mekim olsem.
Yupela i mas i stap stretpela manmeri tru, olsem Papa bilong yupela i stap long heven em i stap stretpela tru.”
Jisas i tok moa olsem, “Yupela lukaut.
Yupela i no ken mekim ol gutpela gutpela pasin bilong yupela long ai bilong ol manmeri, bai ol i lukim.
Sapos yupela i mekim olsem, yupela bai i no inap kisim pe long Papa bilong yupela i stap long heven.
“Sapos yu laik givim samting long ol rabisman, yu no ken salim man i winim biugel i go paslain long yu olsem ol sampela man i save mekim insait long ol haus lotu na long ol rot.
Ol dispela man i laik giamanim ol manmeri, bai ol manmeri i ting ol i gutpela man na givim biknem long ol.
Mi tok tru long yupela, ol dispela man i kisim pinis pe bilong ol.
Sapos yu laik helpim ol rabisman, orait han kais bilong yu i no ken save long samting han sut i mekim.
Olsem na dispela wok marimari yu mekim bai i stap hait.
Na Papa bilong yu i save lukim ol samting i stap hait, em bai i bekim pe long yu.”
Jisas i tok moa olsem, “Taim yupela i mekim prea, yupela i no ken mekim olsem ol man bilong giaman i save mekim.
Ol i laikim tumas long sanap na mekim prea insait long ol haus lotu, na long ol kona bilong bikrot, bai ol man i ken lukim ol.
Mi tok tru long yupela, ol i kisim pinis pe bilong ol.
Tasol taim yu laik mekim prea, yu mas i go insait long rum bilong yu na pasim dua na beten long Papa bilong yu i stap long ples hait.
Na Papa bilong yu i save lukim ol samting i stap hait, em bai i bekim pe long yu.
“Na taim yupela i mekim prea, maski long mekim planti toktok nating, olsem ol haiden i save mekim.
Ol i ting sapos ol i mekim planti toktok bai God i harim ol.
Yupela i no ken bihainim pasin bilong ol.
Taim yupela i no opim maus yet long askim Papa bilong yupela long wanpela samting, em i save pinis long olgeta samting yupela i sot long en.
Kingdom bilong yu i mas i kam.
Sapos yupela i lusim rong bilong ol arapela manmeri, orait Papa bilong yupela long heven em bai i lusim rong bilong yupela tu.
Tasol sapos yupela i no lusim rong bilong ol arapela manmeri, orait Papa bilong yupela em tu bai i no lusim ol rong bilong yupela.”
Jisas i tok moa olsem, “Sapos yupela i tambu long kaikai, orait yupela i no ken mekim pes nogut olsem ol man bilong giaman i save mekim.
Ol i save mekim pes nogut, bai ol manmeri i ken save ol i tambu long kaikai.
Mi tok tru long yupela, ol i kisim pinis pe bilong ol.
Tasol yu, sapos yu tambu long kaikai, yu mas putim wel long het bilong yu na wasim pes bilong yu.
Olsem bai ol man i no ken save yu tambu long kaikai.
Papa bilong yu i stap hait, em wanpela tasol i ken save.
Na Papa bilong yu i save lukim ol samting i stap hait, em bai i bekim pe long yu.”
Jisas i tok moa olsem, “Yupela i no ken bungim ol gutpela gutpela samting bilong yupela hia long dispela graun.
Long dispela graun ol binatang na ros i save bagarapim ol samting, na ol stilman i save brukim banis na stilim.
Tasol yupela i mas bungim ol gutpela samting bilong yupela long heven.
Long heven ol binatang na ros i no save bagarapim ol samting, na ol stilman i no save brukim banis na stilim.
Long ples ol gutpela samting bilong yu i stap long en, long dispela ples tasol laik bilong yu tu bai i stap.”
Jisas i tok moa olsem, “Ai em i lam bilong bodi.
Sapos ai bilong yu i gutpela, orait lait bai i pulap long olgeta hap bodi bilong yu.
Tasol sapos ai bilong yu i nogut, orait olgeta bodi bilong yu bai i tudak.
Olsem na sapos dispela lait i stap insait long yu em i olsem tudak, bai dispela tudak em i bikpela moa.”
Jisas i tok moa olsem, “I no gat wanpela man inap i stap aninit long tupela bosman wantaim.
Bai em i laikim wanpela na bel nogut long narapela.
Bai em i harim tok bilong wanpela na givim baksait long narapela.
Yupela i no inap i stap aninit long God na long mani wantaim.”
Jisas i tok moa olsem, “Olsem na mi tokim yupela, yupela i no ken tingting planti long laip bilong yupela na tok, ‘Bai yumi kaikai wanem samting?
Bai yumi dring wanem samting?’
Na yupela i no ken tingting planti long bodi bilong yupela na tok, ‘Bai yumi pasim wanem laplap?’
Ating laip em i winim kaikai, na bodi em i winim ol laplap samting.
Yupela lukim ol pisin.
Ol i no save planim kaikai, na ol i no save bungim na putim long haus kaikai.
Tasol Papa bilong yupela i stap long heven em i save givim kaikai long ol.
Ating yupela i no winim tru ol pisin, a?
Na sapos wanpela bilong yupela i wok long tingting planti long rot bilong i stap gut, ating dispela pasin bilong tingting planti bai i skruim liklik hap taim moa long laip bilong en?
“Bilong wanem yupela i save tingting planti long ol klos samting?
Yupela i mas lukim gut ol plaua i stap nabaut, ol i kamap olsem wanem.
Ol i no save hatwok.
Ol i no save wokim laplap.
Tasol mi tokim yupela, bipo King Solomon i save putim olgeta gutpela bilas bilong en, tasol gutpela bilas bilong ol dispela plaua i winim tru bilas bilong Solomon.
Nau ol dispela gras samting i stap nabaut, na tumora tasol ol man bai i katim na tromoi i go long paia.
Na kain gras nating olsem, em God i save bilasim.
Olsem na yupela ol manmeri i gat liklik bilip tasol, yupela i ken save tru olsem, God bai i givim bilas long yupela tu.
Yupela i no ken tingting planti na tok, ‘Bai yumi kaikai wanem samting?
Bai yumi dring wanem samting?’
Ol haiden i save wari long painim olgeta dispela samting.
Tasol Papa bilong yupela i stap long heven em i save pinis, yupela i mas kisim dispela olgeta kain samting.
Tasol namba wan samting yupela i mas mekim i olsem.
Yupela i mas larim God i stap king bilong yupela, na kisim stretpela pasin bilong em, na bai em i givim dispela olgeta arapela samting tu long yupela.
Olsem na yupela i no ken tingting tumas long tumora.
De tumora em i ken tingting long samting bilong em yet.
Hevi bilong wanpela de em inap long dispela de tasol.”
37-38 na 6.
Jisas i tok moa olsem, “Yupela i no ken skelim pasin bilong ol arapela na tok ol i man nogut.
Nogut God i mekim wankain pasin long yupela tu.
God bai i skelim pasin bilong yupela long wankain pasin olsem yupela i save mekim long ol arapela man.
Na skel yupela i save givim long ol arapela man, long dispela skel tasol God bai i bekim long yupela.
Bilong wanem yu lukim liklik hap pipia i stap long ai bilong brata bilong yu, tasol yu no tingim bikpela plang i stap long ai bilong yu yet?
Sapos plang i stap long ai bilong yu yet, orait olsem wanem na yu inap tokim brata bilong yu, ‘Brata, mi laik kamautim pipia i stap long ai bilong yu’?
Yu man bilong giaman, pastaim yu mas kamautim bikpela plang i stap long ai bilong yu yet.
Na bihain bai yu inap lukluk gut na kamautim liklik hap pipia i stap long ai bilong brata bilong yu.
“Yupela i no ken kisim samting ol i makim bilong God, na givim long ol dok.
Nogut ol i tanim na kaikaim yupela.
Na yupela i no ken tromoi ol gutpela gutpela bis bilong yupela i go long ol pik.
Nogut ol i krungutim tasol long lek bilong ol.”
Jisas i tok moa olsem, “Yupela i mas prea na askim God long givim ol samting long yupela, na em bai i givim long yupela.
Yupela i mas wok long painim samting na bai yupela i lukim.
Yupela i mas paitim dua, na God bai i opim long yupela.
Olgeta man i prea long God, ol i save kisim ol samting.
Man i wok long painim samting, em i save lukim.
Na man i paitim dua, God bai i opim dua long em.
“Sapos pikinini bilong wanpela bilong yupela em i askim papa long givim bret long em, ating papa bai i givim wanpela ston long em, a?
Na sapos pikinini i askim papa long givim pis long em, ating papa bai i givim em wanpela snek nogut, a?
Em tu nogat.
Yupela papa i save mekim planti pasin nogut, tasol yupela i save tumas long givim ol gutpela samting long ol pikinini bilong yupela.
Olsem na yupela i ken save tru, Papa bilong yupela i stap long heven em bai i amamas long givim ol gutpela samting long ol man i prea long em.
“Olgeta pasin yupela i laik bai ol arapela manmeri i mas mekim long yupela, ol dispela pasin tasol yupela i mas mekim long ol.
Dispela em i as tok bilong lo, na em i as bilong tok bilong ol profet.”
Jisas i tok moa olsem, “Yupela i mas i go insait long liklik dua.
Dua i go long ples bilong lus, em i bikpela, na rot i go long dispela ples em i op tumas na em i isi long bihainim.
Na planti manmeri i save bihainim dispela rot.
Tasol dua i go long ples bilong kisim laip, em i liklik tru, na rot i go long dispela ples em i hat tru long bihainim.
Na wanpela wanpela manmeri tasol i save lukim na bihainim dispela rot.”
43-44 na 13.
Jisas i tok moa olsem, “Yupela lukaut long ol giaman profet.
Ol i save mekim gutpela tok bilong grisim yupela, tasol tingting tru bilong ol em i bilong paulim yupela na bagarapim yupela.
Ol i olsem ol weldok i pasim skin bilong sipsip, bai ol i ken i go klostu long ol sipsip na holimpas ol.
Yupela lukim pasin bilong ol na bai yupela i save, ol i giaman profet, o nogat.
Ating ol man i save go long rop i gat nil bilong kisim ol pikinini bilong diwai wain, a?
Na sapos ol man i laik kisim pikinini bilong diwai fik, ating ol i save go long gras nogut i gat mosong, a?
Olsem tasol olgeta gutpela diwai i save karim gutpela kaikai.
Na diwai nogut i save karim kaikai nogut.
Gutpela diwai em i no inap karim kaikai nogut.
Na diwai nogut em i no inap karim gutpela kaikai.
Olgeta diwai i no save karim gutpela kaikai, em ol i save katim na tromoi i go long paia.
Olsem na yupela i mas lukim pasin bilong ol yet na bai yupela i save long ol giaman profet.
Man i bihainim laik bilong Papa bilong mi i stap long heven, em tasol bai i go insait long kingdom.
Long de bilong bikpela kot bilong God, planti manmeri bai i tokim mi olsem, ‘Bikpela, Bikpela, mipela i bin mekim wok profet long nem bilong yu.
Long nem bilong yu mipela i bin rausim ol spirit nogut.
Long nem bilong yu mipela i bin wokim planti mirakel.’
Na long dispela taim mi bai tokaut long ol olsem, ‘Mi no save liklik long yupela.
Yupela ol man bilong mekim pasin nogut, yupela klia long mi.’
Jisas i tok moa olsem, “Orait man i harim dispela tok bilong mi na i bihainim, em i olsem wanpela man i gat gutpela tingting, na em i wokim haus bilong en antap long ples ston.
Na ren i kam daun, na tait bilong wara i kamap, na win i kirap strong, na ol dispela samting i sakim dispela haus.
Tasol em i no pundaun, long wanem, simen bilong dispela haus em i pas strong tru long bikpela bikpela ston insait long graun.
Tasol man i harim dispela tok bilong mi na i no bihainim, em i olsem wanpela longlong man i sanapim haus bilong en antap long wesan tasol.
Na ren i kam daun, na tait bilong wara i kamap, na win i kirap strong.
Na ol dispela samting i sakim dispela haus, na em i pundaun.
Yes, em i pundaun nogut tru.”
Jisas i autim pinis ol dispela tok, orait ol bikpela lain manmeri ol i kirap nogut tru long skul bilong en.
Long wanem, em i no skulim ol olsem ol saveman bilong lo i save mekim.
Em i skulim ol olsem man i gat namba.
40-44 na Luk 5.
Jisas i lusim maunten na i go daun, na planti manmeri moa i bihainim em i go.
Na wanpela man i gat sik lepra i kam long Jisas na i brukim skru na i tok, “Bikpela, sapos yu laik, yu inap long mekim mi i kamap klin long ai bilong God.”
Na Jisas i putim han long dispela man na i tok, “Mi laik.
Yu kamap klin.”
Orait wantu sik lepra bilong en i pinis, na dispela man i kamap klin.
Na Jisas i tokim em olsem, “Lukaut gut.
Yu no ken tokim wanpela man long dispela samting i bin kamap long yu.
Yu go soim skin bilong yu long pris, na mekim ofa olsem bipo Moses i bin tok.
Na bai ol man i ken save, sik bilong yu i pinis.”
Jisas i go insait long taun Kaperneam, na wanpela kepten bilong 100 soldia bilong ol Rom em i kam na askim Jisas strong olsem, “Bikpela, wokboi bilong mi em i sik na i slip i stap long haus.
Bun bilong en i dai olgeta, na em i gat bikpela pen moa.”
Orait Jisas i tokim em, “Bai mi go mekim em i kamap orait.”
Tasol kepten i bekim tok bilong em olsem, “Bikpela, mi no gutpela man inap long yu kam insait long haus bilong mi.
Yu tok tasol, na wokboi bilong mi bai i orait gen.
Mi tok olsem, long wanem, mi tu mi stap aninit long ol man i gat namba bilong bosim mi.
Na mi yet mi gat ol soldia i stap aninit long mi.
Jisas i harim dispela tok na em i kirap nogut.
Na em i tokim ol man i bihainim em olsem, “Mi tok tru long yupela, mi no bin lukim wanpela man namel long ol lain Israel i gat kain bilip olsem bilong dispela man.
“Na mi tokim yupela, planti manmeri bai i lusim ol kantri i stap long hap sankamap na hap san i go daun, na ol bai i kam sindaun long kaikai wantaim Abraham na Aisak na Jekop insait long kingdom bilong heven.
Tasol ol manmeri pastaim God i bin makim bilong i stap long kingdom bilong en, God bai i rausim ol i go long ples tudak.
Na long dispela hap ol bai i krai nogut na skrapim tit bilong ol.”
Na Jisas i tokim dispela kepten olsem, “Yu go nau.
Na ol samting i ken kamap long yu olsem yu bilip pinis.”
Na long dispela taim stret, wokboi bilong kepten i kamap orait gen.
29-31 na Luk 4.
Orait Jisas i go insait long haus bilong Pita, na em i lukim mama bilong meri bilong Pita i slip i stap long bet, long wanem, em i gat sik na skin bilong en i hat.
Na Jisas i holim han bilong en, na sik i lusim em.
Na em i kirap na i redim kaikai bilong Jisas.
32-34 na Luk 4.
Long apinun ol i bringim planti manmeri i gat spirit nogut i stap long ol, na ol i kam long Jisas.
Na em i tok na ol spirit nogut i lusim ol dispela manmeri.
Na em i mekim orait olgeta sikman.
Na long dispela pasin em inapim wanpela tok God i bin mekim long maus bilong profet Aisaia.
Em i tok olsem, “Em yet i kisim ol kain kain sik bilong yumi na rausim i go pinis.”
Jisas i lukim ol bikpela lain manmeri i sanap raunim em i stap, na em i tokim ol disaipel bilong en olsem, “Yumi go long hapsait bilong raunwara.”
Na wanpela saveman bilong lo i kam na i tokim Jisas olsem, “Tisa, olgeta ples yu go long en, bai mi bihainim yu i go wantaim.”
Na Jisas i tokim em olsem, “Ol weldok i gat hul long graun, na ol pisin i gat haus bilong ol.
Na narapela man, em wanpela bilong ol disaipel, em i tokim Jisas olsem, “Bikman, larim mi i go planim papa bilong mi pastaim.”
Tasol Jisas i tokim em, “Maski.
Ol man i dai pinis, ol i ken planim ol lain bilong ol yet.
Yu kam bihainim mi.”
36-41 na Luk 8.
Orait Jisas i kalap long bot, na ol disaipel bilong en i bihainim em.
Ol i go namel long raunwara na bikpela win tru i kirap na si i laik karamapim bot.
Tasol Jisas i slip i stap.
Na ol i go kirapim em, na i tok, “Bikpela, helpim mipela.
Yumi laik lus nau.”
Na em i tokim ol olsem, “Bilip bilong yupela em i liklik tru.
Watpo yupela i pret?”
Na em i kirap na i krosim win wantaim si.
Na win i dai, na wara i no mekim nais liklik.
Na ol i tingting planti, na ol i tok, “Dispela em i wanem kain man, na win wantaim wara i harim tok bilong em?”
1-17 na Luk 8.
Jisas i go kamap long hapsait bilong raunwara Galili, long graun bilong ol Gadara.
Na tupela man i gat spirit nogut, tupela i kam bungim em.
Tupela i stap nabaut long ples matmat na i kam.
Tupela i wel nogut tru, olsem na ol manmeri i no inap wokabaut long dispela rot.
Orait tupela i singaut strong olsem, “Yu Pikinini Bilong God, yu laik mekim wanem long mipela?
Taim i no yet, na yu kam hia bilong mekim nogut long mipela, a?”
Wanpela bikpela lain pik i stap longwe liklik na i kaikai i stap.
Na ol spirit nogut i singaut strong long Jisas olsem, “Sapos yu rausim mipela, yu mas larim mipela i go insait long ol dispela lain pik.”
Na Jisas i tokim ol olsem, “Yupela go.”
Orait ol spirit nogut i lusim dispela tupela man, na ol i go insait long ol pik.
Na dispela olgeta lain pik i ran strong tru i go daun long wanpela ples nogut.
Na ol i pundaun long raunwara, na ol i dring wara na i dai.
Ol wasman bilong pik i lukim na ol i ranawe.
Ol i go kamap long taun na tokim ol manmeri long ol samting i bin kamap.
Na ol i stori long samting i kamap long tupela man i gat spirit nogut.
Orait na olgeta manmeri bilong dispela taun i kam long Jisas.
Na taim ol i lukim em, ol i tok strong long em i mas lusim graun bilong ol na i go long narapela hap.
1-12 na Luk 5.
Orait Jisas i kalap long wanpela bot, na i go bek long hapsait bilong raunwara, na i kamap long ples bilong em stret.
Na ol i karim wanpela sikman i kam long em, bun bilong en i dai olgeta, na em i slip i stap long bet.
Na Jisas i lukim olsem ol i bilip tru, na em i tokim dispela sikman olsem, “Pikinini, bel bilong yu i ken i stap isi.
Mi lusim pinis ol sin bilong yu.”
Sampela saveman bilong lo ol i harim dispela tok bilong Jisas, na ol i toktok namel long ol yet olsem, “Dispela man em i kisim ples bilong God.”
Jisas i save pinis long tingting bilong ol, na em i tok, “Bilong wanem yupela i gat dispela tingting nogut long bel bilong yupela?
Wanem tok em i isi long mi mekim?
‘Yu kirap na wokabaut’?
Tasol mi laik bai yupela i save olsem, Pikinini Bilong Man em i gat strong long dispela graun, na em inap long lusim ol sin.”
Jisas i tok pinis, na em i lukluk i go long dispela man, bun bilong en i dai olgeta, na i tokim em olsem, “Yu kirap na kisim bet bilong yu, na yu go long haus bilong yu.”
Na dispela man i kirap, na i go long haus bilong en.
Ol manmeri i lukim dispela na ol i pret.
Na ol i litimapim nem bilong God, long wanem, em i bin givim dispela kain namba na strong long ol man.
13-17 na Luk 5.
Jisas i wokabaut i go, na em i lukim wanpela man, nem bilong en Matyu, i sindaun i stap long haus takis.
Na Jisas i tokim em olsem, “Yu kam bihainim mi.”
Na Matyu i kirap i go bihainim Jisas.
Ol i sindaun kaikai wantaim Jisas na ol disaipel bilong em.
Ol Farisi i lukim dispela, na ol i askim ol disaipel bilong Jisas olsem, “Watpo tisa bilong yupela em i save kaikai wantaim ol man bilong kisim takis na ol man bilong mekim sin?”
Jisas i harim dispela tok, na em i tok olsem, “Ol man i no gat sik, ol i no save go long dokta.
Ol sikman tasol i save go long dokta.
Yupela go kisim save long dispela tok i stap long buk bilong God, ‘Mi no laikim ol ofa nating yupela i save mekim.
Mi laikim tumas bai yupela i mekim gutpela pasin long ol arapela.’
Na Jisas i tok moa olsem, “Mi no kam bilong singautim ol stretpela man.
Mi kam bilong singautim ol man i save mekim sin.”
18-22 na Luk 5.
Long dispela taim ol disaipel bilong Jon i kam long Jisas na i askim em olsem, “Olsem wanem na mipela wantaim ol Farisi mipela i save tambu long kaikai, tasol ol disaipel bilong yu ol i no save tambu long kaikai?”
Na Jisas i tokim ol olsem, “Sapos wanpela man i laik marit, ating ol wantok bilong en inap bel hevi long taim em i stap yet wantaim ol?
Tasol bihain, taim ol i kisim dispela man i go pinis na em i no moa i stap wantaim ol wantok bilong en, orait ol bai i tambu long kaikai.
Sapos em i mekim olsem, orait taim ol i wasim saket dispela laplap bilong pasim hul em bai i go liklik na brukim saket gen, na hul bai i kamap bikpela moa.
Na i no gat man i save pulimapim nupela wain long olpela skin meme.
Sapos ol i mekim olsem, orait skin meme bai i bruk, na wain bai i kapsait i go long graun, na skin meme tu bai i bagarap.
Olsem na ol i save pulimapim nupela wain long nupela skin meme, na tupela wantaim i stap gut.”
22-43 na Luk 8.
Jisas i toktok yet long ol disaipel bilong Jon na wanpela hetman i kam na i brukim skru klostu long lek bilong Jisas na i tok, “Pikinini meri bilong mi nau tasol i dai pinis.
Tasol yu kam putim han long em, na bai em i gat laip gen.”
Na Jisas i kirap na bihainim em i go, na ol disaipel bilong en i go wantaim.
Na wanpela meri i stap, em i save karim blut oltaim na i stap olsem inap long 12-pela yia.
Dispela meri i kam klostu long baksait bilong Jisas, na i putim han long arere bilong longpela klos bilong Jisas.
Em i bin tokim em yet olsem, “Sapos mi putim han tasol long klos bilong en, bai mi orait gen.”
Tasol Jisas i tanim na i lukim em, na i tok, “Pikinini, bel bilong yu i ken i stap isi.
Yu bilip long mi, olsem na yu kamap orait gen.”
Na long dispela taim tasol meri i kamap orait gen.
Orait Jisas i go kamap long haus bilong dispela hetman, na em i lukim ol manmeri i krai i stap.
Ol man i wok long winim mambu, na ol manmeri i mekim bikpela nois.
Na Jisas i tok, “Yupela klia na i go.
Liklik meri i no i dai.
Em i slip tasol.”
Na ol i lap nogut long em.
Tasol ol i rausim ol manmeri i go ausait, na Jisas i go insait na i holim han bilong dispela yangpela meri, na em i kirap.
Na tok bilong dispela samting Jisas i mekim i go nabaut long olgeta hap bilong dispela distrik.
Jisas i lusim dispela ples na i wokabaut i go.
Em i go insait long haus, na dispela tupela aipas i kam long em.
Na Jisas i askim tupela olsem, “Yutupela i bilip olsem mi inap mekim dispela samting, o nogat?”
Na tupela i tokim em, “Yes, Bikpela.
Mipela i bilip.”
Orait na em i putim han long ai bilong tupela na i tok olsem, “Yutupela i bilip long mi.
Olsem tasol dispela samting i ken kamap long yutupela.”
Na ai bilong tupela i op.
Na Jisas i givim strongpela tok long tupela olsem, “Yutupela i no ken tru larim wanpela man i save long dispela samting i bin kamap long yutupela.”
Tasol tupela i go na tokim ol manmeri long olgeta hap bilong dispela distrik long ol gutpela wok Jisas i save mekim.
Taim dispela tupela man i lusim Jisas na i go, ol manmeri i kisim wanpela man mauspas i gat spirit nogut i stap long em, na bringim em i kam long Jisas.
Orait na Jisas i rausim dispela spirit nogut, na dispela mauspas i toktok.
Na ol manmeri i tingting planti na i tok, “Bipo i no gat kain samting olsem i kamap long kantri Israel.”
Tasol ol Farisi i tok, “Em i save rausim ol spirit nogut long strong bilong hetman bilong ol spirit nogut.”
Jisas i go raun long olgeta taun na ples.
Em i skulim ol manmeri insait long ol haus lotu bilong ol.
Em i autim gutnius bilong kingdom bilong God, na em i mekim orait olgeta kain sik i stap long bodi bilong ol.
Em i lukim ol bikpela lain manmeri, na em i sori tru long ol, long wanem, tingting bilong ol i paul nabaut, na ol i stap nogut tru, olsem ol sipsip i no gat wasman.
Olsem na em i tokim ol disaipel bilong en olsem, “Planti kaikai tumas i mau pinis long gaden, tasol i no gat planti wokman i stap bilong kisim.
Olsem na yupela i mas beten long Papa bilong gaden, bai em i salim ol wokman i go bungim kaikai bilong en.”
13-19 na Luk 6.
Jisas i singautim ol 12-pela disaipel bilong en i kam, na em i givim strong long ol bilong rausim ol spirit nogut i stap long ol manmeri, na bilong mekim orait olgeta kain sik bilong ol manmeri.
Nem bilong ol 12-pela aposel em i olsem.
Namba wan em Saimon, em i gat narapela nem Pita, na brata bilong en Andru.
Na Jems, pikinini bilong Sebedi, wantaim brata bilong en Jon.
Na Filip na Bartolomyu na Tomas na Matyu, em man bilong kisim takis.
Na Jems, em pikinini bilong Alfius, na Tadius na Saimon, em wanpela man bilong lain Selot, na Judas Iskariot, em dispela man bihain em i givim Jisas long han bilong ol man i laik mekim nogut long em.
7-13 na Luk 9.
“Yupela i no ken i go long ol man bilong ol arapela lain.
Na yupela i no ken i go insait long taun bilong ol Samaria.
Yupela i mas i go long ol sipsip bilong lain Israel, ol i lus pinis.
Yupela go na autim tok olsem, ‘Kingdom bilong heven em i kam klostu pinis.’
Yupela go mekim orait ol sikman, na kirapim ol man i dai pinis, na mekim ol man i gat sik lepra i kamap klin, na rausim ol spirit nogut i stap long ol manmeri.
Samting yupela i bin kisim, em yupela i kisim nating, na i no gat pe bilong en.
Olsem na yupela i mas givim nating long ol manmeri.
Yupela i no ken kisim pe long en.
“Yupela i no ken karim gol o mani silva o mani kapa long poket bilong yupela.
Taim yupela i wokabaut yupela i no ken karim hanbek.
Na yupela i no ken kisim tupela siot na su na stik bilong wokabaut i go wantaim yupela.
Man i save wok, em ol i mas givim em ol kaikai samting bilong en.
“Sapos yupela i go insait long wanpela taun o wanpela ples, orait yupela i mas painimaut gut, wanem man bilong dispela ples em i gutpela na stretpela man.
Na yupela i mas i stap wantaim dispela man inap long taim yupela i lusim dispela ples.
Sapos yupela i go insait long wanpela haus, orait yupela i mas tokim ol manmeri bilong haus olsem, ‘God i ken mekim gut long yupela.’
Na sapos ol manmeri bilong dispela haus i amamas long kisim yupela, orait gutpela tok bilong yupela i ken i stap long ol.
Tasol sapos ol i no amamas long kisim yupela, orait yupela i ken kisim bek gutpela tok bilong yupela.
Sapos wanpela man i no laik kisim yupela i go long haus bilong en, na i no laik harim tok bilong yupela, orait taim yupela i lusim dispela haus o dispela taun yupela i mas rausim pipia graun i stap long lek bilong yupela.
Mi tok tru long yupela, long de God i makim bilong kotim ol manmeri, hevi i kamap long ol manmeri bilong dispela taun bai i winim tru hevi i kamap long ol lain bilong taun Sodom na Gomora.”
9-13 na Luk 21.
Jisas i tok moa olsem, “Harim.
Mi salim yupela i go olsem ol sipsip i go namel long ol weldok.
Olsem na yupela i mas bihainim pasin bilong ol snek, na tingim gut pastaim ol samting yupela i laik mekim.
Na yupela i mas bihainim pasin bilong ol dispela pisin ol i kolim balus, na yupela i no ken tingting long mekim wanpela pasin nogut.
Yupela lukaut long ol man.
Ol bai i kotim yupela long ol kaunsil bilong ol, na ol bai i wipim yupela insait long ol haus lotu bilong ol.
Ol bai i ting long daunim mi, na pulim yupela i go long ol gavman na ol king.
Olsem na bai yupela i ken autim gutnius long ol dispela bikman, na long ol arapela haiden tu.
Taim ol i bringim yupela i go long kot, yupela i no ken pret na ting, ‘Mipela bai i mekim wanem kain tok?
Na mipela bai i bekim wanem tok?’
Long dispela taim stret God bai i soim yupela long tok yupela i mas autim.
Long wanem, i no yupela yet bai i autim tok.
Spirit bilong Papa bilong yupela, em bai i autim tok long maus bilong yupela.
“Man bai i kotim brata bilong en, na tokim ol long kilim dispela brata i dai.
Na ol papa bai i mekim wankain pasin long ol pikinini bilong ol.
Na ol pikinini bai i birua long papamama bilong ol na tokim ol man long kilim ol i dai.
Na olgeta man bai i bel nogut tru long yupela, long wanem, nem bilong mi em i stap long yupela.
Tasol ol manmeri i stap strong inap long las de, God bai i kisim bek ol.
Na sapos ol manmeri bilong wanpela taun i mekim nogut long yupela, orait yupela i mas ranawe i go long narapela taun.
Mi tok tru long yupela, yupela bai i no pinisim wok yet long olgeta taun bilong Israel, na Pikinini Bilong Man bai i kam.
“Sumatin i no winim tisa bilong en, na wokboi i no stap antap long bikman bilong en.
Sapos sumatin i kamap wankain olsem tisa bilong en, em inap.
Na sapos wokboi i kamap wankain olsem bikman bilong en, em tu inap.
Jisas i tok moa olsem, “Yupela i no ken pret long ol man i laik mekim nogut long yupela.
Olgeta samting i karamap i stap bai i kamap long ples klia.
Na olgeta tok hait bai ol man i save long en.
Tok mi mekim long yupela long tudak, em yupela i mas autim long san.
Na tok yupela i harim isi tasol long yau, em yupela i mas sanap antap long haus na autim long ol manmeri.
Yupela i no ken pret long ol man i save kilim i dai bodi, tasol ol i no inap kilim spirit bilong yupela.
Yupela i mas pret long God tasol.
Em inap bagarapim spirit na bodi tu long hel.
“Yupela i save, ol man i save baim tupela liklik pisin long 10 toea tasol.
Na Papa bilong yupela i save lukautim gut ol dispela pisin.
Sapos em i no laik, orait i no inap wanpela bilong ol i pundaun long graun.
Na tu, God i kaunim pinis olgeta gras long het bilong yupela, na em i save gut tru long yupela.
Olsem na yupela i no ken pret.
Yupela i winim planti lain liklik pisin.”
Jisas i tok moa olsem, “Man i save tokim ol manmeri olsem em i stap long lain bilong mi, mi tu bai mi tokim Papa bilong mi long heven olsem dispela man em i bilong mi.
Tasol man i tokim ol manmeri olsem em i no man bilong lain bilong mi, mi tu bai mi tokim Papa bilong mi long heven olsem dispela man em i no bilong mi.”
51-53 na 14.
Jisas i tok moa olsem, “Yupela i no ken ting mi kam bilong mekim i dai olgeta pait long graun.
Mi no kam bilong mekim i dai pait.
Mi bringim bainat i kam.
Mi kam bilong mekim pasin birua i kamap.
Man bai i birua long papa bilong en, na pikinini meri bai i birua long mama bilong en, na maritmeri bai i birua long mama bilong man bilong en.
Ol famili bilong man yet bai i kamap birua bilong en.
“Man i laikim tumas papa o mama bilong en, na i no laikim mi moa yet, em i no inap i stap pren bilong mi.
Na man i laikim tumas pikinini man o pikinini meri bilong en, na em i no laikim mi moa yet, em i no inap i stap pren bilong mi.
Na man i no karim diwai kros bilong en na bihainim mi, em i no inap i stap pren bilong mi.
Man i ting em i mekim laip bilong em yet i kamap gutpela, laip bilong en bai i lus.
Tasol man i ting long mi na i lusim laip bilong en, em bai i kisim laip tru.”
Jisas i tok moa olsem, “Man i kisim yupela na i mekim gut long yupela, em i kisim mi na i mekim gut long mi.
Na man i kisim mi, em i kisim God, em i bin salim mi na mi kam.
God bai i givim dispela man ol wankain gutpela samting olsem ol profet i save kisim.
Jisas em i husat tru?
Jisas i autim pinis dispela tok em i givim bilong skulim ol 12-pela disaipel bilong en, orait em i lusim dispela ples na i go long ol taun bilong dispela hap na i skulim ol manmeri na i autim tok bilong God long ol.
Jon i stap long kalabus, na taim em i harim tok long olgeta wok Krais i mekim, em i salim ol disaipel bilong en i go long Jisas.
Em i tokim ol disaipel long askim Jisas olsem, “Ating yu dispela man God i bin promis long salim i kam, o mipela i mas wetim narapela?”
Orait Jisas i bekim tok bilong ol olsem, “Yupela go tokim Jon long olgeta samting yupela i harim na lukim.
Ol aipas ol i lukluk gen, na ol lek nogut ol i wokabaut.
Skin bilong ol man i gat sik lepra, em i kamap klin, na ol yaupas i harim toktok.
Ol man i dai pinis, ol i kirap gen, na ol rabisman i harim gutnius.
Na ol man i lukim mi na bilip bilong ol i no pundaun, ol i ken amamas.”
Ol disaipel bilong Jon i go pinis, orait Jisas i tokim ol manmeri long Jon olsem, “Taim yupela i bin i go long hap i no gat man, yupela i go bilong lukim wanem samting?
Ating yupela i go bilong lukim win i sakim wanpela pitpit?
Yupela i go bilong lukim wanem samting?
Ating yupela i go bilong lukim wanpela man i putim ol gutpela gutpela klos?
Ol man i putim ol gutpela gutpela klos, ol i save stap long haus bilong ol king.
Tasol bilong wanem yupela i go?
Bilong lukim wanpela profet, a?
Na mi tokim yupela, dispela profet hia em i winim olgeta arapela profet.
Long dispela man tasol buk bilong God i tok olsem, ‘Harim.
Bai mi salim wanpela man bilong autim tok bilong mi, na em bai i go paslain long yu.
Na em bai i redim rot bilong yu.’
Mi tok tru long yupela, Jon Bilong Baptais em i winim olgeta man i bin kamap long graun.
Tasol man i stap liklik tru long kingdom bilong heven, em i winim Jon.
“Stat long taim Jon Bilong Baptais i autim tok na i kam inap nau, ol strongpela man bilong pait i bin wok strong long kisim kingdom bilong heven, na ol i bin mekim olkain pasin bilong pait na givim planti hevi long en.
Olgeta profet, na buk bilong lo tu, ol i bin autim tok bilong God inap long taim Jon i kamap.
Na sapos yupela i laik harim, orait harim.
Buk bilong God i tok olsem profet Elaija i mas i kam, em i tok long Jon tasol.
Man i gat yau em i mas harim dispela tok.
“Sapos mi laik tokaut long pasin bilong ol manmeri bilong dispela taim, bai mi mekim wanem kain tok piksa?
Ol i olsem ol pikinini i sindaun i stap long ol ples bung na i singaut long ol arapela pikinini olsem, ‘Mipela i winim mambu bilong yupela i ken singsing, tasol yupela i no laik singsing.
Na mipela i mekim singsing sori, tasol yupela i no laik sori na krai.’
Na Jisas i tok moa olsem, “Jon i kam, na em i no save kaikai planti na em i no save dring wain.
Na ol i tok, ‘Spirit nogut i stap long en.’
Na Pikinini Bilong Man i kam, na em i kaikai na i dring, na ol i tok, ‘Lukim, em i man bilong kaikai planti tumas, na em i man bilong dring planti wain tumas.
Em i pren bilong ol man bilong kisim takis na bilong ol man bilong mekim sin.’
Ol i save tok olsem, tasol ol wok bilong God i soim olsem save bilong en em i samting tru.”
Long sampela taun Jisas i wokim planti mirakel, tasol ol i no tanim bel.
Olsem na long dispela taim Jisas i krosim ol manmeri bilong ol dispela taun.
Em i tok olsem, “Sori tumas, yupela ol manmeri bilong taun Korasin.
Sori tumas, yupela ol Betsaida.
Sapos wanpela man i bin i go long taun Tair na Saidon na wokim ol mirakel olsem mi bin wokim namel long yupela, orait longtaim ol Tair na Saidon ol inap tanim bel na pasim ol klos bilong sori na sindaun long sit bilong paia, bilong soim ol i sori tru long ol sin ol i bin mekim.
Olsem na mi tokim yupela, long de God i makim bilong kotim ol manmeri, hevi i kamap long yupela bai i winim tru hevi i kamap long ol Tair na Saidon.
Na yupela ol Kaperneam, ating ol bai i litimapim yupela i go antap tru long heven, a?
Yupela bai i go daunbilo tru long ples bilong ol man i dai pinis.
Sapos wanpela man i bin i go long taun Sodom na wokim ol mirakel olsem mi bin wokim namel long yupela, orait Sodom bai i stap yet.
Olsem na mi tokim yupela, long de God i makim bilong kotim ol manmeri, hevi i kamap long yupela bai i winim tru hevi i kamap long ol Sodom.”
Long dispela taim Jisas i tok olsem, “Papa, yu Bikpela bilong heven na bilong graun, mi tenkyu long yu, long wanem, yu bin haitim ol dispela samting long ol man i gat gutpela tingting na save, na yu bin soim long ol man i stap olsem ol liklik pikinini tasol.
Yes, Papa, yu bin bihainim laik bilong yu tasol na mekim olsem.”
Na Jisas i tok moa olsem, “Papa bilong mi em i putim pinis olgeta samting long han bilong mi.
Na i no gat wanpela man i save long Pikinini.
Papa wanpela tasol em i save.
Na i no gat wanpela man i save long Papa.
Pikinini tasol wantaim ol man Pikinini yet i soim Papa long ol, ol tasol i save long Papa.
“Yupela ol man i save hatwok tru na i karim ol bikpela hevi, yupela olgeta kam long mi na bai mi givim malolo long yupela.
Yupela kisim save long mi na aninit long tok bilong mi, olsem yupela i kisim plang ol i save putim long nek bilong ol bulmakau bilong ol i ken pulim ol samting.
Yupela kisim save long mi, long wanem, mi save mekim pasin isi long ol man na mi save daunim mi yet.
Na bai ol samting i no ken givim hevi long yupela na bai yupela i kisim malolo.
Dispela plang mi putim long nek bilong yupela, em i isi long karim, na samting mi givim yupela bilong karim, em i no hevi.”
23-28 na Luk 6.
Bihain, long wanpela de Sabat Jisas i wokabaut namel long ol gaden wit.
Na ol disaipel bilong en i hangre, na ol i wok long kisim ol pikinini bilong wit, na ol i kaikai.
Ol Farisi i lukim, na ol i tokim Jisas olsem, “Lukim, dispela pasin ol disaipel bilong yu i mekim, em i tambu long mekim long de Sabat.”
Na Jisas i bekim tok bilong ol olsem, “Ating yupela i no bin ritim dispela stori long samting Devit i bin mekim bipo?
Mi tok long dispela taim em wantaim ol lain bilong en ol i stap hangre na Devit i go insait long haus bilong God na kisim dispela bret ol i save putim i stap long pes bilong God, na em wantaim ol lain bilong en i kaikai.
Dispela bret em i tambu long ol.
Ol pris tasol inap long kaikai.
Na ating yupela i no bin ritim tu dispela tok i stap long buk bilong lo, em i tok long ol pris i save mekim wok long tempel ol i mas mekim wok long de Sabat?
Ol i save kalapim lo bilong de Sabat, tasol ol i no gat asua.
Orait mi tokim yupela, samting i stap hia, em i winim tempel.
Tasol sapos yupela i bin save gut long as bilong dispela tok i stap long buk bilong God, ‘Mi no laikim ol ofa nating yupela i save mekim.
Long wanem, Pikinini Bilong Man em i bosim de Sabat.”
1-6 na Luk 6.
Jisas i lusim dispela hap na em i go kamap long wanpela taun na em i go insait long haus lotu bilong ol.
Na wanpela man i stap, wanpela han bilong en i dai pinis.
Sampela man i laik kotim Jisas, olsem na ol i askim em, “Ating yumi ken mekim orait ol sikman long de Sabat, o nogat?”
Na Jisas i tokim ol olsem, “Sapos wanpela man namel long yupela em i gat wanpela sipsip, na dispela sipsip i pundaun long wanpela hul long de Sabat, orait yupela i save, dispela man bai i holim sipsip na pulim i kam antap.
Tasol man em i winim tru sipsip.
Olsem na em i orait long yumi mekim gutpela pasin long de Sabat.”
Na em i tokim dispela man olsem, “Stretim han bilong yu.”
Na man i stretim han, na han i kamap gutpela gen, olsem arapela han.
Tasol ol Farisi i kirap na lusim haus na i go bung na wokim toktok bilong painim rot long kilim Jisas i dai.
Jisas i save long samting ol Farisi i laik mekim long em, olsem na em i lusim dispela taun na i go.
Na planti manmeri i bihainim em, na em i mekim orait olgeta manmeri i gat sik.
Na Jisas i tambuim ol long ol i no ken autim tok bilong em long ol arapela manmeri.
Long dispela pasin, Jisas inapim wanpela tok God i bin mekim long maus bilong profet Aisaia.
Em i bin tok olsem, “Dispela em i wokman bilong mi.
Mi yet mi bin makim em.
Mi laikim em tumas, na bel bilong mi em i amamas moa yet long em.
Bai mi putim Spirit bilong mi long em, na em bai i autim tok bilong stretpela pasin long olgeta lain manmeri bilong graun.
Em bai i no mekim tok kros na singaut bikmaus.
Ol manmeri bai i no harim em i toktok long ol rot.
Pitpit i no gat strong na i laik bruk, em bai i no brukim olgeta.
Na em bai i no mekim i dai lam i no lait gut.
Em bai i wok i stap, inap em i mekim stretpela pasin i win tru.
Na ol manmeri bilong ol arapela lain bai ol i bilip long em na wetim em i helpim ol.”
20-30 na Luk 11.
14-23 na 12.
Long dispela taim ol i kisim wanpela man i gat spirit nogut i stap long em na bringim em i kam long Jisas.
Dispela man i aipas na mauspas.
Na Jisas i mekim em i orait, na dispela mauspas i toktok na i lukluk.
Na olgeta manmeri i kirap nogut na i tok, “Ating dispela man em i Pikinini Bilong Devit, a?”
Tasol ol Farisi i harim dispela tok, na ol i tok olsem, “Dispela man i save rausim ol spirit nogut long strong bilong Belsebul tasol, em hetman bilong ol spirit nogut.”
Tasol Jisas i save long tingting bilong ol, na em i tokim ol olsem, “Sapos ol man bilong wanpela kantri i bruk tupela lain na ol i pait, orait dispela kantri bai i bagarap.
Na sapos ol man bilong wanpela taun o wanpela haus ol i bruk tupela lain na ol i pait, dispela taun o haus bai i no inap i stap strong.
Olsem tasol, sapos Satan i rausim Satan, yumi save lain bilong en i bruk pinis.
Olsem wanem bai em i gat strong bilong bosim ol samting?
Na sapos em i tru Belsebul i save helpim mi na mi rausim ol spirit nogut, orait husat i save helpim ol lain bilong yupela, na ol i rausim ol spirit nogut?
Ol lain bilong yupela yet bai i soim yupela olsem dispela tok bilong yupela em i no stret.
Tasol sapos Spirit bilong God i helpim mi na mi rausim ol spirit nogut, orait yupela i ken save, kingdom bilong God i kam pinis long yupela.
“Olsem wanem na wanpela man em inap i go insait long haus bilong wanpela strongpela man na kisim ol samting bilong en?
Em i mas pasim dispela strongpela man long baklain pastaim.
Sapos em i mekim olsem, orait nau bai em inap kisim ol samting i stap long haus bilong dispela man.
“Man i no pren bilong mi, em i save birua long mi.
Na man i no helpim mi long bungim ol manmeri, em i save ranim ol i go nabaut.
“Olsem na mi tokim yupela, God bai i lusim olgeta sin na olgeta tok nogut ol manmeri i mekim.
Tasol man i mekim tok nogut long Holi Spirit, God bai i no inap lusim sin bilong dispela man.
Man i mekim tok nogut long Pikinini Bilong Man, God bai i lusim dispela sin bilong em.
Tasol man i mekim tok nogut long Holi Spirit, God bai i no lusim dispela sin bilong em nau na long taim bihain tu.”
Jisas i tok moa olsem, “Sapos diwai i gutpela, orait kaikai bilong en tu bai i gutpela.
Na sapos diwai i nogut, orait kaikai bilong en tu bai i nogut.
Ol man i save lukim kaikai pastaim, na ol i save, diwai em i gutpela o em i nogut.
Yupela man nogut, yupela i olsem ol snek nogut.
Olsem wanem na yupela inap mekim gutpela tok?
Man em i save autim kain tingting i pulap long bel bilong en.
Gutpela man i gat planti gutpela tingting i stap long bel bilong en.
Olsem na em i save mekim gutpela pasin.
Man nogut em i gat planti tingting nogut i stap long bel bilong en.
Olsem na em i save mekim pasin nogut.
“Tasol mi tokim yupela, long de God i makim bilong kotim ol manmeri, em bai i tingting long olgeta toktok nabaut ol manmeri i bin mekim na em bai i skelim ol.
Long tok bilong yu yet God bai i kolim yu stretpela man.
Na long tok bilong yu yet em bai i kolim yu man nogut.”
11-12 na Luk 11.
Orait sampela saveman bilong lo na sampela Farisi i tokim Jisas olsem, “Tisa, mipela i laik bai yu wokim wanpela mirakel olsem mak bilong soim mipela olsem yu mekim wok bilong God.”
Tasol em i bekim tok bilong ol olsem, “Ol manmeri bilong dispela taim ol i lain manmeri nogut na ol i no save bel tru long God.
Oltaim ol i save singaut long lukim mak.
Tasol ol bai i no inap lukim wanpela mak.
Wanpela mak tasol bai ol i lukim, em mak bilong profet Jona.
Jona i bin i stap tripela san na tripela nait insait long bel bilong bikpela pis, na olsem tasol Pikinini Bilong Man bai i stap tripela san na tripela nait insait long graun.
Long de God i makim bilong kotim ol manmeri, ol man bilong Ninive bai i sanap long kot na tokaut long pasin nogut bilong ol manmeri bilong dispela taim nau.
Long wanem, ol Ninive i bin harim tok Jona i autim, na ol i tanim bel.
Tasol i gat wanpela man i stap namel long yupela, em i winim tru Jona.
Taim God i kotim ol manmeri, kwin bilong hap bilong saut bai i sanap long kot na tokaut long pasin nogut bilong ol manmeri bilong dispela taim nau.
Long wanem, dispela kwin i bin i stap long arere tru bilong graun, tasol em i kam bilong harim Solomon i autim gutpela save bilong em.
Tasol i gat wanpela man i stap hia, em i winim tru Solomon.”
Jisas i tok moa olsem, “Sapos spirit nogut i lusim pinis wanpela man, orait spirit i save go nabaut long ples drai, bilong painim wanpela hap em i ken malolo long en.
Tasol em bai i no lukim wanpela gutpela hap, na em bai i tok olsem, ‘Bai mi go bek long dispela haus bipo mi stap long en.’
Na em bai i go na lukim dispela haus i stap nating, na ol i brumim na bilasim pinis.
Olsem na em bai i go kisim 7-pela arapela spirit ol i winim em long mekim pasin nogut.
Na ol bai i go insait na stap long dispela haus.
Pastaim dispela man i stap nogut, tasol nau em bai i stap nogut moa yet.
Wankain pasin tasol bai i kamap long ol manmeri nogut bilong dispela taim.”
Husat em i mama na brata bilong Jisas?
31-35 na Luk 8.
Jisas i givim toktok yet long ol manmeri, na mama wantaim ol brata bilong en ol i kam sanap ausait.
Ol i laik toktok wantaim em.
Na wanpela man i tokim em, “Harim.
Mama bilong yu wantaim ol brata bilong yu ol i sanap ausait, na ol i laik toktok wantaim yu.”
Tasol Jisas i bekim tok bilong dispela man olsem, “Husat em i mama bilong mi?
Na husat em i brata bilong mi?”
Na em i makim ol disaipel bilong en long han na i tok, “Lukim mama bilong mi wantaim ol brata bilong mi.
Long wanem, man o meri i save bihainim laik bilong Papa bilong mi i stap long heven, em i brata na susa na mama bilong mi.”
1-9 na Luk 8.
Long dispela de yet Jisas i lusim haus na i go ausait.
Na em i sindaun long arere bilong raunwara.
Na planti lain manmeri tru i kam long em.
Olsem na em i kalap long wanpela bot na i sindaun, na olgeta manmeri i sanap i stap long nambis.
Na Jisas i mekim planti tok piksa long ol.
Em i tok olsem, “Harim.
Wanpela man i go tromoi pikinini wit long gaden.
Em i wok long tromoi i go, na sampela pikinini wit i pundaun long rot, na ol pisin i kam kaikai.
Na sampela pikinini wit i pundaun long hap graun i gat ston, na i no gat planti graun long en.
Graun i no daun tumas, olsem na ol dispela wit i kamap kwik.
Tasol taim san i kam antap em i kukim dispela wit.
Na wit i no gat rop, olsem na em i drai olgeta, na i dai.
Na sampela pikinini wit i pundaun namel long ol rop i gat nil.
Na ol rop i gat nil i kamap na i karamapim wit.
Tasol sampela pikinini wit i pundaun long gutpela graun, na i karim kaikai.
Sampela i karim 100, na sampela i karim 60, na sampela i karim 30.
Man i gat yau em i mas harim dispela tok.”
10-12 na Luk 8.
Bihain ol disaipel i kam long Jisas na askim em olsem, “Bilong wanem yu save mekim tok piksa long ol manmeri?”
Na Jisas i bekim tok olsem, “God i larim yupela i save pinis long as bilong tok hait bilong kingdom bilong heven.
Tasol em i no soim long ol dispela manmeri.
Sapos wanpela man i gat sampela samting pinis, orait God bai i givim sampela moa long em, na bai em i gat planti.
Tasol sapos man i no gat ol samting, orait God bai i rausim ol liklik samting em i holim pinis.
Long dispela as tasol mi save mekim tok piksa long ol.
Ai bilong ol i lukluk, tasol ol i no lukim wanpela samting.
Ol i putim yau, tasol ol i no harim tok na kisim save.
Long dispela ol manmeri, wanpela tok bilong profet Aisaia em i kamap tru.
Em i bin tok olsem, ‘Bai yupela i harim tok planti taim, tasol bai yupela i no save long as bilong en.
Bai yupela i lukluk planti taim, tasol bai yupela i no luksave long wanpela samting.
Bel bilong dispela lain manmeri i pas pinis, na yau bilong ol i les long harim toktok, na ol i pasim pinis ai bilong ol, nogut ai bilong ol i lukim wanpela samting, na yau bilong ol i harim tok, na bel bilong ol i save long as bilong tok, na ol i tanim bel na kam bek long mi na mi mekim ol i kamap orait gen.’
“Tasol yupela i ken amamas.
Ai bilong yupela i save lukim ol samting.
Na yau bilong yupela i save harim tok.
Mi tok tru long yupela, bipo planti profet na planti stretpela man ol i gat bikpela laik long lukim ol samting nau yupela i lukim, tasol ol i no bin lukim.
Na ol i gat bikpela laik long harim dispela ol tok yupela i save harim, tasol ol i no bin harim.”
13-20 na Luk 8.
Jisas i tok moa olsem, “Nau yupela harim as bilong tok piksa bilong man i tromoi pikinini wit long gaden.
Ol man i harim gutnius bilong kingdom bilong heven na i no save long as bilong en, ol i olsem dispela pikinini wit i pundaun long rot, na Satan i save kam long ol na kwiktaim em i rausim dispela tok God i bin planim long bel bilong ol.
Na ol pikinini wit i pundaun long graun i gat ston, em i olsem man i harim tok na i kisim kwiktaim na i amamas long en.
Tasol em i no gat rop bilong en, na em i save stap liklik taim tasol.
Taim ol man i laik daunim tok bilong God ol i givim hevi long dispela man na mekim nogut long em, orait bilip bilong en i save bagarap kwiktaim.
Na ol pikinini wit i pundaun namel long ol rop i gat nil, em i olsem man i harim tok, tasol em i tingting planti long ol samting bilong graun, na em i wari long bungim planti mani.
Ol dispela samting i karamapim tok bilong God, na em i no karim kaikai.
Tasol ol dispela pikinini wit i pundaun long gutpela graun, em i olsem man i harim tok na i save gut as bilong en.
Em i save karim kaikai, inap 100 o 60 o 30.”
Jisas i givim narapela tok piksa long ol olsem, “Kingdom bilong heven em i olsem wanpela man i tromoi ol gutpela pikinini wit long gaden bilong en.
Tasol taim ol manmeri i slip, birua bilong dispela man i kam, na em i tromoi ol pikinini bilong gras nogut namel long wit, na em i go.
Bihain dispela wit i kamap na i laik karim kaikai, na ol i lukim gras nogut i stap wantaim.
Orait na ol wokboi i go long papa bilong gaden na ol i tokim em olsem, ‘Bikman, mipela i ting yu bin tromoi ol gutpela pikinini wit tasol long gaden bilong yu.
Olsem wanem na dispela gras nogut i kamap?’
“Na em i tokim ol, ‘Wanpela birua i bin mekim dispela pasin.’
Na ol wokboi i askim em, ‘Yu laik bai mipela i go kamautim na bungim dispela gras nogut?’
Tasol em i tokim ol olsem, ‘Nogat.
Nogut yupela i wok long kamautim gras nogut na yupela i kamautim wit wantaim.
Mobeta yupela i larim tupela i kamap wantaim, inap long taim bilong kisim kaikai.
Na long taim bilong kisim kaikai bai mi tokim ol man i mekim dispela wok olsem, “Yupela bungim gras nogut pastaim, na pasim long mekpas bilong kukim long paia.
Tasol yupela bungim wit na putim i stap long haus kaikai bilong mi.”
30-32 na Luk 13.
Jisas i givim narapela tok piksa long ol olsem, “Kingdom bilong heven em i olsem pikinini bilong dispela kain sayor ol i kolim mastet.
Wanpela man i kisim pikinini bilong mastet na i planim long gaden bilong en.
Pikinini bilong mastet em i no olsem ol arapela pikinini kaikai.
Em i liklik tru.
Tasol taim em i kamap bikpela, em i winim olgeta kain sayor long gaden.
Em i kamap olsem diwai, na ol pisin i save kam wokim haus bilong ol long ol han bilong en.”
Jisas i autim narapela tok piksa long ol olsem, “Kingdom bilong heven em i olsem yis.
Wanpela meri i kisim dispela yis na i tanim wantaim bikpela dram plaua.
Na bihain dispela plaua olgeta i solap.”
Dispela olgeta tok Jisas i mekim long ol manmeri em i mekim long ol tok piksa.
Em i no autim klia wanpela tok long ol.
Em i autim long tok piksa tasol.
Na long dispela pasin em inapim dispela tok wanpela profet i bin autim bipo.
Jisas i lusim ol manmeri na i go insait long haus.
Na ol disaipel bilong en ol i kam long em na i tok, “Inap yu tokim mipela long as bilong dispela tok piksa bilong gras nogut i kamap long gaden?”
Na Jisas i bekim tok olsem long ol, “Man i tromoi gutpela pikinini wit, em i Pikinini Bilong Man.
Na gaden em i dispela graun.
Na ol gutpela pikinini wit, em ol manmeri bilong kingdom bilong heven.
Na gras nogut, em ol manmeri bilong Satan.
Dispela birua i tromoi pikinini bilong gras nogut, em Satan.
Taim bilong kisim kaikai, em las de bilong dispela graun.
Ol wokman em ol ensel tasol.
Ol man i save bungim gras nogut na kukim long paia, olsem tasol bai ol i mekim long las de bilong dispela graun.
Pikinini Bilong Man bai i salim ol ensel bilong en, na ol bai i rausim long kingdom bilong heven olgeta samting i save bagarapim bilip bilong man, wantaim olgeta man i save mekim pasin nogut.
Na ol bai i tromoi ol i go long bikpela paia.
Long dispela paia ol bai i krai nogut na skrapim tit bilong ol.
Long dispela taim ol stretpela manmeri bai i lait olsem san, insait long kingdom bilong Papa bilong ol.
Man i gat yau em i mas harim dispela tok.”
Jisas i tok moa olsem, “Kingdom bilong heven em i olsem wanpela bokis mani ol i bin haitim long wanpela gaden.
Wanpela man i lukim, na em i haitim gen.
Em i amamas tru, na em i go salim olgeta samting bilong en na i go baim dispela gaden.”
Jisas i tok moa olsem, “Orait narapela tok piksa i olsem.
Kingdom bilong heven em i olsem wanpela bisnisman i wok long painim ol naispela naispela bis.
Na taim em i lukim wanpela bis i gutpela tru, orait em i go salim olgeta samting bilong en na i go baim dispela gutpela bis.”
Jisas i tok moa olsem, “Narapela tok piksa i olsem.
Kingdom bilong heven em i olsem wanpela umben ol i tromoi i go daun long raunwara, na i kisim ol kain kain pis.
Umben i pulap, orait ol i pulim i kam sua.
Na ol i sindaun na bungim ol gutpela gutpela pis long sampela dis.
Tasol ol pis nogut ol i tromoi.
Long las de bilong dispela graun bai i olsem tasol.
Ol ensel bai i kam na kisim ol man nogut i stap namel long ol stretpela man.
Na ol bai i tromoi ol i go long bikpela paia.
Long dispela paia ol bai i krai nogut na skrapim tit bilong ol.”
Na Jisas i askim ol disaipel olsem, “Ating yupela i save as bilong dispela olgeta tok?”
Na ol i tokim em, “Yes.”
Orait em i tokim ol olsem, “Olsem na olgeta saveman bilong lo ol i save pinis long as bilong tok bilong kingdom bilong heven, ol i olsem papa bilong wanpela bikpela haus.
Em i go insait long wanpela rum olkain gutpela samting bilong en i pulap i stap long en, na em i kisim ol nupela samting na ol olpela samting wantaim, na bringim i kam ausait.”
1-6 na Luk 4.
Jisas i autim pinis ol dispela tok piksa, orait em i lusim dispela ples na em i go long as ples bilong en.
Na em i go long haus lotu bilong ol na i givim tok bilong God long ol manmeri.
Ol i harim tok bilong en na ol i kirap nogut na i tok, “Dispela man em i kisim dispela save we?
Na olsem wanem em inap wokim ol mirakel?
Yumi save, dispela man em i pikinini bilong wanpela kamda, na Maria em i mama bilong en.
Na Jems na Josep na Saimon na Judas, ol i brata bilong en.
Na olgeta susa bilong en, ol i stap wantaim yumi.
Olsem wanem na em inap mekim ol dispela samting?”
Ol i tok olsem na ol i bel nogut long em.
Tasol Jisas i tokim ol olsem, “Profet i gat nem long olgeta ples.
Tasol long as ples bilong en na long haus bilong en stret em i no gat nem.”
Na em i no wokim planti mirakel long dispela ples, long wanem, ol i no bilip long em.
14-29 na Luk 3.
19-20 na 9.
Jisas i mekim, na em i tokim ol wokman bilong en olsem, “Dispela man em Jon Bilong Baptais tasol.
Em i kirap bek long matmat.
Olsem na em i gat strong bilong wokim ol dispela mirakel.”
Bipo Herot i bin maritim Herodias, em meri bilong Filip, brata bilong Herot.
Na Jon i bin tokim Herot olsem, “Yu kisim dispela meri, em i no stret.”
Olsem na Herot i bin holimpas Jon na pasim em long sen na putim em long kalabus.
Na Herot i laik kilim Jon i dai, tasol em i pret long ol manmeri, long wanem, ol i ting Jon em i profet.
Wanpela de sampela man i kam kaikai wantaim Herot, bilong tingim de mama i karim em.
Na long dispela taim pikinini meri bilong Herodias i kam danis namel long ol.
Na Herot i laikim tumas danis bilong en.
Olsem na Herot i mekim promis long em olsem, “Tru antap, wanem samting yu askim long mi, em bai mi givim yu.”
Orait Herodias, mama bilong dispela meri, em i givim tingting long em, na meri i tokim Herot olsem, “Mi laik bai yu putim het bilong Jon Bilong Baptais long wanpela plet, na karim i kam givim long mi.”
King i harim dispela tok, na bel bilong en i hevi.
Tasol em i ting long strongpela promis em i bin mekim, na em i no laik kisim sem long ai bilong ol man i sindaun kaikai wantaim em.
Olsem na em i tokim ol soldia long mekim olsem meri i bin tok.
Em i salim wanpela man i go long haus kalabus bilong tokim ol soldia long katim nek bilong Jon.
Na ol i bringim het bilong en long wanpela plet, na ol i givim long dispela yangpela meri.
Na em i bringim i go long mama bilong en.
Na ol disaipel bilong Jon i kam kisim bodi bilong en na karim i go planim.
Ol i planim pinis, na ol i go tokim Jisas.
31-44 na Luk 9.
10-17 na Jon 6.
Jisas i harim tok long ol i bin kilim Jon i dai, na em i lusim dispela ples na i kisim bot i go long wanpela hap i no gat man.
Em wantaim ol disaipel tasol i go.
Tasol ol planti lain manmeri i harim tok long Jisas i bin i go, na ol i lusim ol taun, na ol i wokabaut i go painim em.
Olsem na taim Jisas i go sua em i lukim bikpela lain manmeri i stap.
Na em i sori long ol, na i mekim orait ol sikman bilong ol.
Long apinun ol disaipel i kam long Jisas na tokim em olsem, “Dispela hap i no gat man, na klostu san i laik i go daun.
Mobeta yu salim ol manmeri i go.
Ol i ken i go nabaut long ol ples na baim kaikai.”
Tasol Jisas i tokim ol disaipel olsem, “Bilong wanem ol i mas i go?
Yupela yet givim kaikai long ol.”
Na ol i tokim em, “Mipela i no gat planti kaikai i stap hia.
5-pela bret na tupela pis tasol i stap.”
Na em i tok, “Kisim dispela bret na pis i kam long mi.”
Na Jisas i tokim ol manmeri long ol i mas sindaun long gras.
Na em i kisim dispela 5-pela bret wantaim tupela pis, na em i lukluk i go long heven, na i givim tenkyu long God.
Na em i brukim ol bret na i givim long ol disaipel.
Na ol disaipel i givim long ol manmeri, na olgeta i kaikai na ol i pulap.
Na olgeta hap kaikai i stap yet, em ol i bungim na pulapim 12-pela basket.
Ol i no kaunim ol meri na pikinini.
45-52 na Jon 6.
Orait Jisas i tokim ol disaipel long ol i mas kalap long bot na i go paslain long em long hapsait bilong raunwara.
Na em yet i laik i stap na salim ol manmeri i go pastaim.
Em i salim ol manmeri i go pinis, orait em wanpela i go antap long maunten, bilong em i ken beten.
Na long taim san i go daun, em wanpela tasol i stap long maunten.
Bot i go longwe pinis, na win i kam long poret, na si i sakim bot.
Na klostu tulait Jisas i wokabaut antap long raunwara na i kamap long ol disaipel.
Ol i lukim em i wokabaut antap long raunwara, na ol i pret moa yet na i guria.
Ol i tok, “Em wanpela masalai.”
Ol i pret na ol i singaut nogut.
Tasol kwiktaim Jisas i tokim ol olsem, “Yupela stap strong.
Em mi tasol.
Yupela i no ken pret.”
Na Pita i bekim tok bilong em olsem, “Bikpela, sapos em yu tasol, orait yu tokim mi na mi ken wokabaut antap long wara na mi kam long yu.”
Na Jisas i tok, “Yu kam.”
Orait na Pita i lusim bot na i wokabaut antap long wara na i go long Jisas.
Tasol em i lukim win i strong tumas na em i pret, na em i go daun liklik insait long wara.
Olsem na em i singaut olsem, “Bikpela, helpim mi.”
Kwiktaim Jisas i putim han na i holim Pita.
Na Jisas i tokim em olsem, “Yu gat liklik bilip tasol.
Bilong wanem yu gat tupela tingting?”
Na tupela i kalap long bot, na win i dai.
Na ol man i stap long bot, ol i lotu long Jisas na ol i tok, “Tru tumas, yu Pikinini Bilong God.”
Jisas wantaim ol disaipel i brukim raunwara pinis na ol i go sua long hap bilong Genesaret.
Ol man bilong dispela hap ol i lukim Jisas na ol i luksave long em, na ol i salim tok i go long olgeta ples i stap klostu, na ol i bringim olgeta sikman i kam long em.
Na ol i askim Jisas strong long larim ol sikman i putim han long arere bilong klos bilong em.
Na olgeta manmeri i mekim olsem, ol i kamap orait gen.
Long dispela taim sampela Farisi na saveman bilong lo ol i lusim Jerusalem na ol i kam long Jisas.
Na ol i askim em olsem, “Olsem wanem na ol disaipel bilong yu ol i save brukim lo ol tumbuna i bin givim long yumi?
Taim ol i laik kaikai, ol i no save wasim han.”
Jisas i bekim tok bilong ol olsem, “Olsem wanem na yupela i save bihainim pasin bilong yupela yet, na yupela i brukim lo bilong God?
‘Man i mekim tok nogut long papa o mama bilong en, em i mas i dai.’
Long dispela pasin yupela i save daunim tok bilong God na litimapim pasin yupela i bin kisim long ol tumbuna.
“Yupela i man bilong giaman.
Profet Aisaia i bin makim tru pasin bilong yupela taim em i tok olsem, ‘Ol dispela lain manmeri ol i save litimapim nem bilong mi long maus bilong ol, tasol bel na tingting bilong ol i stap longwe tru long mi.
Ol i save autim lo bilong ol man tasol na tok, “Dispela em i tok bilong God.”
Olsem na ol i lotu nating long mi.’
Orait Jisas i singautim ol manmeri i kam long em, na em i tokim ol olsem, “Yupela harim na tingim gut.
Samting i go insait long maus bilong wanpela man, em i no save mekim man i kamap doti.
Tasol samting maus i autim, em tasol i mekim man i doti.”
Bihain ol disaipel i kam tokim Jisas olsem, “Ating yu save olsem ol Farisi i harim dispela tok bilong yu na ol i bel nogut?”
Na Jisas i bekim tok olsem, “Papa bilong mi i stap long heven em i gat gaden.
Na olgeta samting em yet i no bin planim, bai em i kamautim wantaim ol rop bilong ol.
Yupela i no ken wari long ol dispela man.
Ol i olsem ol aipas, na ol i laik soim rot long ol arapela.
Tasol sapos aipas i soim rot long narapela aipas, orait tupela wantaim bai i pundaun long hul.”
Na Pita i askim Jisas olsem, “Inap yu autim as bilong dispela tok piksa yu bin givim long ol manmeri, na mipela i ken harim?”
Na Jisas i tok, “Olsem wanem?
Yupela tu i no klia yet?
Ating yupela i no save, olgeta samting i go insait long maus, em i save go long bel, na bel i save rausim i go daun long smolhaus?
Tasol samting maus i autim, dispela i save kamap long tingting.
Na dispela samting i save mekim man i doti.
Mi tok long olkain samting i save kamap long tingting bilong man, em ol samting olsem, ol tingting nogut na pasin bilong kilim man i dai na olkain pasin pamuk na pasin bilong bagarapim marit na pasin bilong stil na pasin bilong tok giaman long kot na pasin bilong tok nogut long ol arapela.
Ol dispela pasin i save mekim man i doti long ai bilong God.
Tasol man i kaikai na i no wasim han pastaim, dispela pasin i no mekim em i doti.”
Orait Jisas i lusim dispela ples na i go long hap bilong taun Tair na Saidon.
Na wanpela meri bilong lain Kenan i save stap long dispela hap, em i kam na i singaut olsem, “Bikpela, yu Pikinini Bilong Devit, yu mas sori long mi.
Spirit nogut i bagarapim tru pikinini meri bilong mi.”
Tasol Jisas i no bekim wanpela tok long em.
Na ol disaipel bilong en i kam long em na ol i tokim em olsem, “Dispela meri em i singaut singaut na i bihainim yumi i kam.
Yu salim em i go.”
Na Jisas i bekim tok olsem, “God i bin salim mi i kam long ol lain bilong Israel tasol, bilong helpim ol dispela sipsip i lus.”
Tasol meri i kam klostu long Jisas na i brukim skru na putim pes i go daun long graun, na i tok, “Bikpela, yu mas helpim mi.”
Na Jisas i bekim tok bilong en olsem, “Nogut yumi kisim kaikai bilong ol pikinini na tromoi i go long ol dok.”
Tasol meri i tok, “Bikpela, yu tok tru.
Tasol ol dok i save kisim ol hap kaikai i pundaun aninit long tebol bilong ol papa bilong ol.”
Jisas i harim dispela tok na em i bekim tok olsem, “Meri, bilip bilong yu em i bikpela tru.
Samting yu laik i mas kamap long yu, em i ken kamap.”
Na long dispela taim stret, pikinini meri bilong en i kamap orait gen.
Orait Jisas i lusim dispela ples na i wokabaut i go long arere bilong raunwara Galili.
Na em i go antap long maunten na i sindaun.
Na planti lain manmeri i kam long em.
Na ol i bringim ol lek nogut na ol aipas na ol bun krungut na ol mauspas na planti arapela sikman tu, na ol i putim klostu long lek bilong Jisas.
Na em i mekim ol i kamap orait.
Na ol manmeri i lukim ol mauspas i toktok na ol bun krungut i kamap orait na ol lek nogut i wokabaut na ol aipas i lukluk, na ol i tingting planti.
Na ol i litimapim nem bilong God bilong Israel.
Jisas i singautim ol disaipel bilong en i kam, na em i tokim ol olsem, “Mi sori long dispela ol manmeri.
Ol i stap wantaim mi inap tripela de pinis na ol i no gat kaikai.
Mi no laik bai ol i stap hangre na mi salim ol i go.
Nogut ai bilong ol i raun na ol i pundaun long rot.”
Na ol disaipel i tokim em, “Dispela hap i no gat man.
Bai yumi kisim planti bret we na givim kaikai long kain bikpela lain olsem?”
Na Jisas i askim ol, “Yupela i gat hamas bret i stap?”
Na ol i tok, “Mipela i gat 7-pela bret na ol wan wan liklik pis.”
Orait na Jisas i tokim ol manmeri na ol i sindaun long graun.
Na em i kisim dispela 7-pela bret na ol pis, na em i tenkyu long God, na em i brukim na givim long ol disaipel.
Na ol disaipel i givim long ol manmeri.
Na olgeta i kaikai na i pulap.
Na ol i bungim ol liklik hap kaikai i stap yet na pulapim 7-pela basket.
Na ol i no kaunim ol meri na pikinini.
Na Jisas i salim ol manmeri i go, na em i kalap long bot na i go long hap bilong Magadan.
11-13 na Luk 12.
Ol Farisi na Sadyusi i kam long Jisas na ol i laik traim em.
Ol i tokim em long wokim wanpela mirakel olsem mak bilong soim ol olsem em i mekim wok bilong God.
Tasol em i bekim tok bilong ol olsem, “Long apinun yupela i save tok, ‘Skai i retpela.
Bai gutpela taim nau.’
Na long moningtaim yupela i save tok, ‘Klaut i blak na skai i retpela.
Olsem na nau bai i gat win na ren.’
Yes, yupela i save lukim ol mak bilong skai na skelim gut.
Tasol yupela i no save lukim na skelim ol mak bilong dispela taim nau.
Ol manmeri bilong dispela taim ol i lain manmeri nogut na ol i no save bel tru long God.
Oltaim ol i save singaut long lukim mak.
Tasol ol bai i no inap lukim wanpela mak.
Wanpela mak tasol bai ol i lukim, em mak bilong profet Jona.”
Na Jisas i lusim ol na i go.
Jisas wantaim ol disaipel i go kamap long hapsait bilong raunwara, tasol ol disaipel i lusim tingting na ol i no kisim bret i kam wantaim.
Na Jisas i tokim ol olsem, “Yupela was gut.
Yupela lukaut long yis bilong ol Farisi na ol Sadyusi.”
Na ol disaipel i toktok namel long ol yet olsem, “Ating em i mekim dispela tok, long wanem, yumi no kisim bret i kam.”
Jisas i save long dispela toktok ol i mekim, na em i tokim ol olsem, “Yupela man i gat liklik bilip tasol.
Bilong wanem yupela i wok long tok olsem, ‘Yumi no gat bret’?
Ating yupela i no klia yet?
000 man i kaikai, na hamas basket yupela i pulapim?
000 man i kaikai, na hamas basket yupela i pulapim?
Bilong wanem yupela i no save olsem, mi no tingting long bret na mi givim tok long yupela?
Mi tok, yupela i mas lukaut gut long yis bilong ol Farisi na ol Sadyusi.”
Ol i harim dispela tok na ol i save, em i no tok long ol i mas lukaut long yis bilong wokim bret.
Em i tok long ol i mas lukaut long tok bilong ol Farisi na ol Sadyusi.
27-30 na Luk 9.
Jisas i go long hap bilong taun Sisaria Filipai, na long dispela taim em i askim ol disaipel bilong en olsem, “Ol manmeri i save tok Pikinini Bilong Man em i husat tru?”
Na ol i tok, “Sampela i save tok, yu Jon Bilong Baptais.
Na sampela i tok, yu Elaija.
Na sampela i save tok, yu Jeremaia o wanpela profet.”
Na Jisas i askim ol, “Na yupela yet i tok mi husat?”
Saimon Pita i bekim tok olsem, “Yu dispela man God i bin makim bilong kisim bek ol manmeri bilong en.
Yu Pikinini Bilong God i gat laip.”
Orait Jisas i bekim tok bilong em olsem, “Saimon, pikinini bilong Jon, yu ken amamas.
Papa bilong mi i stap long heven em tasol i soim dispela long yu.
Na mi tokim yu olsem.
Yu Pita, na bai mi wokim sios bilong mi antap long dispela ston.
Na bai strong bilong Dai i no inap daunim dispela sios.
Bai mi givim ol ki bilong kingdom bilong heven long yu.
Samting yu pasim long graun, em bai God i pasim long heven tu.
Na samting yu lusim long graun, em bai God i lusim long heven.”
Na Jisas i tambuim ol disaipel strong long ol i no ken tokim wanpela man olsem em yet em i dispela man God i bin promis long salim i kam bilong kisim bek ol manmeri bilong en.
Long dispela taim Jisas i stat long tokim ol disaipel olsem em i mas i go long Jerusalem, na em i mas karim planti pen long han bilong ol hetman wantaim ol bikpris na ol saveman bilong lo.
Na bai ol i kilim em i dai, na long de namba 3 bai em i kirap bek.
Pita i harim dispela tok na em i kisim Jisas i go long arere na i stat long krosim em olsem, “Bikpela, nogat tru.
Dispela samting i no inap kamap long yu.”
Na Jisas i tanim na i tokim Pita olsem, “Satan, yu go baksait long mi.
Yu laik pasim rot bilong mi.
Yu no bihainim tingting bilong God.
Yu bihainim tingting bilong ol man tasol.”
Na Jisas i tokim ol disaipel bilong en olsem, “Sapos wanpela man i laik bihainim mi, orait em i mas daunim laik bilong em yet, na em i mas karim diwai kros bilong en na bihainim mi.
Long wanem, sapos wanpela man i laik holimpas laip bilong em yet, laip bilong en bai i lus.
Tasol sapos wanpela man i ting long mi na i lusim laip bilong en, em bai i kisim laip bilong en.
Sapos wanpela man i kisim olgeta samting bilong graun, tasol laip bilong em yet i lus, orait dispela olgeta samting bai i helpim em olsem wanem?
Bai man i givim wanem pe bilong baim bek laip bilong en?
Pikinini Bilong Man bai i stap long bikpela lait bilong Papa bilong en, na em bai i kam wantaim ol ensel bilong en.
Long dispela taim em bai i givim pe long olgeta manmeri inap long pasin ol i bin mekim.
Mi tok tru long yupela, sampela man i sanap hia bai ol i no i dai yet, na bai ol i lukim Pikinini Bilong Man i kam olsem king.”
2-13 na Luk 9.
6-pela de i go pinis, orait Jisas i kisim Pita na Jems wantaim brata bilong en Jon, na em i bringim ol i go long wanpela maunten i antap moa.
Na ol tasol i stap.
Na taim ol i lukluk i stap, bodi bilong Jisas i senis na i kamap narakain.
Na pes bilong en i lait olsem san, na laplap samting bilong en i kamap waitpela olsem lait.
Na Moses wantaim Elaija tupela i kamap na ol disaipel i lukim tupela i toktok wantaim Jisas.
Pita i lukim dispela na em i tokim Jisas olsem, “Bikpela, yumi stap hia, em i gutpela.
Sapos yu laik, orait mi ken sanapim tripela haus win, wanpela bilong yu na wanpela bilong Moses na wanpela bilong Elaija.”
Pita i toktok yet na wanpela klaut i lait tumas i karamapim ol.
Na wanpela maus insait long dispela klaut i tok olsem, “Dispela em i Pikinini bilong mi, mi laikim em tumas, na mi amamas long em.
Yupela harim tok bilong em.”
Ol disaipel i harim dispela tok, na ol i brukim skru na putim pes i go daun long graun, na ol i pret tumas.
Na Jisas i kam klostu long ol na i holim ol, na i tok, “Yupela kirap.
Yupela i no ken pret.”
Na ol i lukluk i go antap, na ol i no lukim narapela man.
Ol i lukim Jisas wanpela tasol.
Orait ol i lusim maunten na i wokabaut i go daun yet, na Jisas i tokim ol strong olsem, “Dispela samting yupela i bin lukim, yupela i no ken tokim wanpela man long en, i go inap long taim Pikinini Bilong Man i lusim matmat na i kirap bek.”
Na ol disaipel i askim em olsem, “Bilong wanem ol saveman bilong lo i save tok long Elaija i mas i kam pastaim?”
Na em i bekim tok olsem, “Dispela tok em i tru.
Elaija em i mas i kam na stretim bek olgeta samting.
Tasol mi tokim yupela olsem, Elaija em i kam pinis, na ol man i no bin save long em.
Ol i bihainim laik bilong ol yet na ol i mekim ol kain kain pasin long em.
Na long wankain pasin bai ol i mekim nogut long Pikinini Bilong Man.”
Jisas i tok olsem, na ol disaipel i save, em i toktok long Jon Bilong Baptais.
14-29 na Luk 9.
Jisas wantaim tripela disaipel i go kamap long bikpela lain manmeri, na wanpela man i kam long Jisas na i brukim skru long em na i tok, “Bikpela, yu ken sori long pikinini man bilong mi.
Em i save kamap longlong na bodi bilong en i stap nogut tru.
Na planti taim em i save pundaun long paia, na planti taim em i save pundaun long wara.
Na mi bringim em i go long ol disaipel bilong yu, na ol i no inap mekim em i kamap orait.”
Na Jisas i bekim tok olsem, “Yupela lain manmeri i no bilip, tingting na pasin bilong yupela i no stret tru.
Hamas taim bai mi stap yet wantaim yupela?
Hamas taim moa bai mi karim hevi bilong yupela?
Bringim dispela pikinini i kam hia long mi.”
Na Jisas i krosim dispela spirit nogut, na spirit nogut i lusim dispela pikinini na wantu sik bilong en i pinis.
Na bihain ol disaipel tasol i kam long Jisas na i askim em olsem, “Olsem wanem na mipela i no inap long rausim dispela spirit nogut?”
Na em i tokim ol olsem, “Bilip bilong yupela em i liklik tumas, olsem na yupela i no inap.
Na bai i no gat wanpela wok yupela i no inap long mekim.”
30-32 na Luk 9.
Jisas wantaim ol disaipel i bung long distrik Galili, na Jisas i tokim ol olsem, “Ol bai i putim Pikinini Bilong Man long han bilong ol man, na ol bai i kilim em i dai.
Na long de namba 3 em bai i kirap bek.”
Ol disaipel i harim dispela tok na ol i bel hevi tru.
Bihain Jisas wantaim ol disaipel i go kamap long taun Kaperneam, na ol man bilong kisim takis bilong tempel i kam long Pita na askim em olsem, “Ating tisa bilong yupela i save givim takis bilong tempel?”
Na Pita i tok, “Yes.”
Na Pita i go insait long haus, na taim Pita i no mekim wanpela tok yet, Jisas i askim em olsem, “Saimon, yu ting wanem?
Ol king bilong dispela graun i save kisim pe bilong ol kain kain takis long husat?
Ol i save kisim long ol lain bilong ol yet, o long ol arapela man?”
Na Pita i tok, “Long ol arapela man.”
Na Jisas i tokim em, “Olsem na ol lain bilong ol yet i no mas givim takis.
Tasol nogut yumi mekim ol i kros long yumi.
Yu go long raunwara na tromoi huk.
Na namba wan pis yu pulim, em yu kisim na opim maus bilong en, na bai yu lukim wanpela mani i stap insait.
Yu kisim dispela mani na givim long ol, bilong inapim takis bilong mitupela wantaim.”
Husat i gat biknem long kingdom bilong heven?
33-37 na Luk 9.
Long dispela taim ol disaipel i kam long Jisas na ol i askim em olsem, “Husat bai i gat biknem tru long kingdom bilong heven?”
Orait Jisas i singautim wanpela pikinini i kam na em i sanapim em namel long ol.
“Mi tok tru long yupela, sapos yupela i no senis na kamap olsem ol liklik pikinini, bai yupela i no inap i go insait long kingdom bilong heven.
Man i daunim em yet na i kamap olsem dispela liklik pikinini, dispela man bai i gat biknem tru long kingdom bilong heven.
“Na sapos wanpela man i tingting long mi na i helpim wanpela liklik pikinini olsem dispela pikinini, orait em i helpim mi.”
42-48 na Luk 17.
Jisas i tok moa olsem, “Sapos wanpela man i mekim wanpela bilong ol dispela liklik pikinini i bilip long mi i pundaun long sin, orait mobeta ol man i pasim wanpela bikpela ston long nek bilong dispela man na tromoi em i go daun tru long solwara na bai em i dai.
“Sori tumas long ol man bilong dispela graun, ol i wok long mekim ol arapela i pundaun long sin.
Tru, dispela pasin nogut bai i kamap.
Tasol sori tru long man i mekim em i kamap.
Sapos han bilong yu o lek bilong yu i pulim yu long mekim sin, orait yu mas katim na tromoi i go.
Mobeta yu gat wanpela han tasol, o wanpela lek tasol, na yu kisim laip bilong i stap oltaim.
Nogut yu gat tupela han o tupela lek na ol i tromoi yu i go long paia i no save dai.
Na sapos ai bilong yu i pulim yu long mekim sin, orait yu mas kamautim na tromoi i go.
Mobeta yu gat wanpela ai tasol na yu kisim laip bilong i stap oltaim.
Nogut yu gat tupela ai na ol i tromoi yu i go long paia bilong hel.
“Yupela lukaut gut.
Mi tokim yupela, long heven ol ensel bilong ol, oltaim ol i save stap long pes bilong Papa bilong mi em i stap long heven.
Jisas i tok moa olsem, “Yupela i ting wanem?
Sapos wanpela man i gat 100 sipsip, na sapos wanpela sipsip i lus, ating bai em i no wok long painim, a?
Bai em i lusim ol 99 sipsip i stap long maunten, na bai em i go painim dispela wanpela sipsip i lus.
Mi tok tru long yupela, sapos em i kisim sipsip pinis, orait bai em i amamas moa yet.
Em i save amamas long ol 99 sipsip i no bin lus, tasol taim em i kisim bek dispela wanpela sipsip i bin lus, amamas bilong en bai i moa moa yet.
Olsem tasol Papa bilong yupela i stap long heven em i no laik bai wanpela bilong ol dispela liklik pikinini i lus.”
Sapos em i harim tok bilong yu, orait bai yu kisim bek brata bilong yu.
Na sapos em i no harim tok bilong yu, orait yu mas kisim wanpela o tupela man moa i go wantaim yu.
Olsem na bai i gat tupela o tripela man bilong strongim tok.
Tasol sapos em i no laik harim tok bilong ol, orait yu mas tokim ol manmeri bilong sios.
Na sapos em i no laik harim tok bilong ol tu, orait yu mas lukim em i olsem wanpela haiden na olsem man bilong kisim takis.
“Mi tok tru long yupela, olgeta samting yupela i pasim long graun, em bai God i pasim long heven.
Na olgeta samting yupela i lusim long graun, em bai God i lusim long heven.
“Na mi tok moa long yupela.
Sapos tupela bilong yupela hia long graun i wanbel long wanpela samting na yutupela i beten long kisim dispela samting, orait Papa bilong mi em i stap long heven em bai i givim long yutupela.
Sapos tupela o tripela man i kam bung long nem bilong mi, orait mi yet mi stap namel long ol.”
Long dispela taim Pita i kam long Jisas na i askim em olsem, “Bikpela, hamas taim brata bilong mi i ken mekim rong long mi, na mi mas lusim rong bilong en?
Ating inap long 7-pela taim?”
Na Jisas i tokim em olsem, “Mi no tok long yu mas lusim rong bilong en inap 7-pela taim tasol.
Mi tok, yu mas lusim inap 70 taims 7-pela taim.
Kingdom bilong heven em i olsem wanpela king, em i laik bai ol wokboi bilong en i kam stretim dinau wantaim em.
Em i statim wok bilong stretim dinau, na ol i bringim wanpela man i kam long em, em i gat dinau inap 10 milion kina.
Tasol em i no gat mani inap long bekim dispela dinau.
Olsem na king i tok long ol i mas salim dispela man wantaim meri pikinini bilong en, bai ol i kamap wokboi nating bilong narapela man.
Na ol i mas salim tu olgeta samting bilong en, na long dispela pasin ol i mas kisim mani bilong bekim dinau.
Wokboi i harim dispela tok na em i brukim skru klostu long lek bilong king na i tokim king olsem, ‘Yu mas sori long mi na wetim mi.
Bai mi bekim olgeta dinau mi bin kisim long yu.’
Na bikman bilong dispela wokboi em i sori long en na i lusim em, na i lusim dinau bilong en tu.
“Orait dispela wokboi i go ausait na i lukim wanpela wanwok bilong en, em i gat dinau long em inap 10 kina tasol.
Na em i holimpas dispela wanwok na i pasim strong nek bilong en, na i tokim em olsem, ‘Yu mas bekim olgeta dispela dinau yu bin kisim long mi.’
“Wanwok bilong en i harim dispela tok na em i brukim skru na tokim dispela man olsem, ‘Yu mas sori long mi na wetim mi.
Bai mi bekim dinau mi bin kisim long yu.’
Tasol dispela man em i no laik.
Em i go putim wanwok i stap long kalabus inap em i bekim dinau.
“Ol arapela wanwok bilong dispela man i lukim dispela pasin em i mekim na ol i bel nogut tru.
Na ol i go tokim bikman bilong ol long olgeta pasin dispela wokboi i bin mekim.
Olsem na dispela bikman i singautim dispela wokboi na i tokim em olsem, ‘Yu wokboi nogut.
Pastaim yu krai long mi, na mi lusim olgeta dinau bilong yu.
Mi bin sori long yu.
Olsem na watpo yu no sori tu long wanwok bilong yu?’
Na bikman bilong en i belhat na i putim em long han bilong ol man bilong givim pen long em, inap em i bekim olgeta dinau bilong en.
“Olsem tasol Papa bilong mi i stap long heven, em bai i mekim wankain pasin tasol long yupela sapos yupela i no lusim tru ol rong ol brata i mekim long yupela.”
1-12 na Luk 16.
Jisas i pinisim ol dispela tok, na em i lusim distrik Galili na i go long distrik Judia long hapsait bilong wara Jordan.
Na ol bikpela lain manmeri ol i bihainim em.
Na long dispela hap em i mekim orait sik bilong ol.
Na ol Farisi i kam long Jisas na ol i laik traim em.
Olsem na ol i askim em olsem, “Ating lo bilong yumi i orait long man i ken rausim meri long laik bilong em yet?”
Na Jisas i bekim tok olsem, “Ating yupela i no bin ritim tok i stap long buk bilong God?
Dispela tok i tok olsem, ‘Bipo tru taim God i wokim olgeta samting, em i wokim ol manmeri, na em i mekim ol i kamap man na meri.
Na God i tok, “Olsem na man i save lusim papamama na i pas wantaim meri bilong en, na tupela i kamap wanpela bodi tasol.”
God i tok olsem na tupela i no i stap olsem tupela moa.
Tupela i kamap olsem wanpela bodi.
Olsem na samting God i pasim pinis, em man i no ken katim.”
Na ol Farisi i tokim em olsem, “Orait olsem wanem Moses i givim lo long yumi na i tok man i ken raitim pepa bilong katim marit na givim long meri na rausim em i go?”
Na Jisas i tokim ol olsem, “Yupela i man bilong bikhet, olsem na Moses i larim yupela i rausim meri.
Tasol bipo tru i no gat dispela pasin.
Mi tok olsem long yupela.
Sapos meri bilong wanpela man em i no bin mekim pasin pamuk, na man i rausim em na i maritim narapela meri, dispela man yet em i mekim pasin pamuk.”
Ol disaipel i harim dispela tok na ol i tokim Jisas olsem, “Sapos man i mas bihainim dispela kain pasin na i stap wantaim meri bilong en, orait mobeta man i no marit.”
Na Jisas i tokim ol olsem, “I no olgeta man ol inap long kisim dispela tok.
God i bin givim strong long sampela man tasol.
Sampela, bodi bilong ol i bagarap long taim mama i bin karim ol.
Na sampela ol man i bin katim na ol i no inap long kamapim pikinini.
Na sampela i bin ting long mekim wok bilong kingdom bilong heven na ol i tambuim ol yet na ol i no save marit.
Tasol man em inap long kisim dispela tok, em i ken kisim.”
13-16 na Luk 18.
Long dispela taim ol manmeri i bringim ol liklik pikinini i kam long Jisas.
Ol i laik bai em i putim han antap long ol na mekim prea.
Tasol ol disaipel i krosim ol dispela manmeri.
Na Jisas i tokim ol disaipel olsem, “Yupela larim ol pikinini i kam long mi.
Yupela i no ken pasim ol.
Kingdom bilong heven em i bilong kain man olsem ol dispela pikinini.”
Na em i putim han antap long ol pikinini.
Na bihain em i lusim dispela hap na i go.
17-31 na Luk 18.
Orait wanpela man i kam long Jisas na i tok, “Tisa, mi mas mekim wanem gutpela pasin na bai mi kisim laip i stap gut oltaim oltaim?”
Na Jisas i tokim em olsem, “Bilong wanem yu askim mi long ol gutpela pasin?
Wanpela tasol em i gutpela.
Tasol sapos yu laik kisim laip i stap gut oltaim, orait yu mas bihainim ol lo bilong God.”
Na dispela man i askim Jisas olsem, “Yu tok long wanem ol lo?”
Na Jisas i tok, “Ol dispela lo i gat tok olsem, ‘Yupela i no ken kilim i dai ol arapela manmeri.
Yupela ol marit, yupela i no ken mekim pasin pamuk.
Yupela i no ken stil.
Yupela i no ken giaman na kotim nating ol arapela manmeri.
Yupela i mas aninit long papamama bilong yupela na bihainim tok bilong ol.
Na yu mas laikim tru ol wantok olsem yu laikim yu yet.’
Na yangpela man i tokim Jisas olsem, “Mi save bihainim tasol dispela olgeta lo.
Tasol mi sot yet long wanem samting?”
Na Jisas i tokim em olsem, “Sapos yu laik kamap stretpela olgeta, orait yu go salim olgeta samting bilong yu na dispela mani yu kisim yu mas givim long ol rabisman.
Yu mekim olsem, na bai yu gat ol gutpela samting tru long heven.
Na yu kam bihainim mi.”
Dispela yangpela man i harim dispela tok, na bel bilong en i hevi, na em i go.
Long wanem, em i gat planti samting tru.
Na Jisas i tokim ol disaipel bilong en olsem, “Mi tok tru long yupela, ol maniman bai i hatwok tru long i go insait long kingdom bilong heven.
Mi tokim yupela gen, kamel i laik i go insait long hul bilong nil bilong samap, em i no gat hatwok olsem maniman i laik i go insait long kingdom bilong God.”
Ol disaipel i harim dispela tok na ol i kirap nogut tru.
Na ol i tok, “Sapos i olsem, orait husat inap kisim laip i stap gut oltaim?”
Na Jisas i lukluk stret long ol, na i tok, “Ol man i no inap.
Tasol God em inap long mekim olgeta samting.”
Em i tok olsem, na Pita i bekim tok bilong em olsem, “Lukim.
Mipela i bin lusim olgeta samting na bihainim yu.
Bai mipela i kisim wanem samting?”
Na Jisas i tokim ol olsem, “Mi tok tru long yupela, long taim olgeta samting i kamap nupela, na Pikinini Bilong Man bai i gat biknem na i sindaun long sia king bilong en, long dispela taim yupela ol man i bin bihainim mi yupela tu bai i sindaun long 12-pela gutpela sia na yupela bai i bosim ol 12-pela lain bilong Israel.
Na olgeta manmeri i bin ting long nem bilong mi na i lusim haus o brata o susa o papa o mama o pikinini o gaden, bai ol i kisim 100 moa, na bai ol i kisim laip i stap gut oltaim oltaim.
Tasol planti man nau ol i stap namba wan, ol bai i stap las tru.
Na planti man nau ol i stap las, ol bai i stap namba wan.”
Jisas i tok moa olsem, “Mi mekim dispela tok long ol man bai i stap namba wan, long wanem, kingdom bilong heven em i olsem wanpela man i gat planti graun.
Long moningtaim tru em i go bilong kisim ol wokboi long wok long gaden wain bilong en.
Ol dispela wokboi i orait long kisim wan kina wan kina long dispela de, na bikman i salim ol i go wok long gaden wain bilong en.
Orait long 9 klok samting bikman i go na em i lukim ol man i sanap nating i stap long ples bung.
Na em i tokim ol olsem, ‘Yupela tu i ken i go wok long gaden wain, na bai mi givim pe long yupela inap long wok yupela i mekim.’
Na ol i go.
Na long belo na long 3 klok long apinun, bikman i go gen na i mekim wankain pasin tasol.
“Orait long 5 klok samting long apinun em i go na i lukim ol arapela man i sanap nating i stap.
Na em i askim ol olsem, ‘Olsem wanem na yupela i sanap nating hia long dispela san olgeta?’
Na ol i bekim tok olsem, ‘I no gat wanpela man i givim wok long mipela.’
Na bikman i tokim ol, ‘Yupela tu i ken i go wok long gaden wain bilong mi.’
“Apinun pinis, orait papa bilong gaden wain i tokim bosboi bilong en olsem, ‘Yu singautim ol wokboi na givim pe long ol.
Yu stat long ol wokboi i bin kamap bihain tru, na yu givim pe long wan wan bilong ol i go inap long ol wokboi i bin kam paslain.’
Orait ol man i bin stat wok long 5 klok long apinun, ol i kam na ol i kisim wan kina wan kina.
Na taim ol man i bin stat wok paslain tru ol i kam, ol i ting ol bai i kisim planti mani moa.
Ol tu ol i kisim wan kina wan kina tasol.
Ol i lukim mani ol i kisim, na ol i tok kros long papa bilong gaden olsem, ‘Dispela ol man i kamap bihain tru, ol i wok wan aua tasol, na yu givim ol wankain pe olsem pe bilong mipela.
Tasol mipela i bin hatwok tru stat long moningtaim tru i kam inap nau, na san i kukim nogut mipela.’
“Papa bilong gaden i harim dispela tok na em i bekim tok olsem long wanpela bilong ol dispela wokboi, ‘Pren, mi no mekim rong long yu.
Ating pastaim mitupela i bin orait long mak bilong wan kina, o nogat?
Yu kisim pe bilong yu na yu go.
Long laik bilong mi tasol, na mi givim wankain pe long dispela man i kam bihain tru.
Em i samting bilong mi.
Ating mi no inap bihainim laik bilong mi yet na tilim mani bilong mi, a?
Sapos mi laik mekim gutpela pasin long ol dispela man, orait watpo yu bel nogut?’
Na Jisas i tok, “Olsem tasol ol man i bin i stap las tru ol bai i stap namba wan.
Na ol man i stap namba wan, ol bai i stap las tru.”
32-34 na Luk 18.
Jisas i wokabaut i go long Jerusalem.
Na em i kisim ol 12-pela disaipel tasol i go long wanpela hap na taim ol i wokabaut yet Jisas i tokim ol olsem, “Harim.
Nau yumi go long Jerusalem.
Na bai ol i givim Pikinini Bilong Man long han bilong ol bikpris na ol saveman bilong lo.
Na bai ol i mekim kot long em na pasim tok long kilim em i dai.
Na bai ol i givim em long ol man bilong ol arapela lain, bai ol dispela lain i ken tok bilas long em na wipim em na nilim em long diwai kros.
Na long de namba 3 bai em i kirap bek.”
Bihain mama bilong tupela pikinini bilong Sebedi wantaim tupela pikinini bilong en, ol i kam long Jisas.
Na em i brukim skru na i tok olsem em i laik askim Jisas long wanpela samting.
Na Jisas i askim em olsem, “Yu laikim wanem samting?”
Na dispela meri i tokim Jisas olsem, “Mi laik bai yu tok olsem dispela tupela pikinini bilong mi i ken sindaun klostu long yu long kingdom bilong yu, narapela long han sut na narapela long han kais.”
Jisas i harim dispela tok na em i bekim tok olsem, “Yupela i no save gut long dispela samting yupela i askim mi long en.
Ating yutupela inap dring long dispela kap mi bai dring long en?”
Na tupela i tokim em olsem, “Mitupela inap.”
Na Jisas i tokim tupela olsem, “Tru, yutupela bai i dring long kap bilong mi.
Tasol husat bai i sindaun long han sut na long han kais bilong mi, dispela em i no samting bilong mi long makim.
Dispela ol sia ol i bilong ol man Papa bilong mi i redim pinis bilong ol.”
Taim ol 10-pela disaipel i harim tok long samting tupela brata i bin askim Jisas, ol i kros long tupela.
Tasol Jisas i singautim ol i kam long em, na em i tok olsem, “Yupela i save, ol king bilong ol arapela lain i save strong tumas long bosim ol lain bilong ol.
Na ol bikman bilong ol i save strong tumas long ol manmeri i mas bihainim olgeta tok bilong ol.
Tasol dispela pasin i no ken i stap namel long yupela.
Man i laik i stap bikman namel long yupela, em i mas i stap wokman bilong yupela.
Na man i laik i stap namba wan bilong yupela, em i mas i stap olsem wokboi nating bilong yupela.
Olsem tasol Pikinini Bilong Man i no bin i kam bilong ol man i ken mekim wok bilong helpim em.
Em i kam bilong helpim ol, na bilong givim laip bilong em bilong baim bek planti manmeri.”
46-52 na Luk 18.
Jisas wantaim ol disaipel bilong en i lusim taun Jeriko na i go.
Na planti manmeri moa i bihainim Jisas.
Na tupela man i sindaun i stap arere long rot.
Tupela i aipas, na taim tupela i harim tok long Jisas i wokabaut i kam, tupela i singaut strong olsem, “Yu Pikinini Bilong Devit, yu mas sori long mitupela.”
Ol manmeri i harim tupela i singaut na ol i tok strong long tupela i mas pasim maus, tasol tupela i singaut bikmaus moa yet olsem, “Bikpela, yu Pikinini Bilong Devit, yu mas sori long mitupela.”
Orait Jisas i sanap na i singautim tupela na i tok, “Yutupela i laik bai mi mekim wanem long yutupela?”
Na tupela i bekim tok bilong en olsem, “Bikpela, mitupela i laik bai yu opim ai bilong mitupela.”
Na Jisas i sori long tupela, na em i putim han long ai bilong tupela, na wantu tasol ai bilong tupela i orait na tupela i lukluk gen.
Na tupela i bihainim Jisas i go.
1-11 na Luk 19.
28-40 na Jon 12.
Jisas wantaim ol disaipel bilong en i kamap klostu long Jerusalem, na ol i kamap long ples Betfage long maunten Oliv.
Na Jisas i salim tupela disaipel na em i tokim tupela olsem, “Yutupela go long dispela ples nau yumi lukluk long en.
Na wantu bai yutupela i lukim wanpela donki ol i pasim i stap, na pikinini bilong en i stap wantaim em.
Lusim rop na bringim tupela i kam long mi.
Na sapos wanpela man i mekim wanpela tok long yutupela, orait yutupela i mas tok olsem, ‘Bikpela i gat wok long tupela.’
Na kwiktaim bai em i salim tupela i kam.”
Dispela samting i kamap bilong inapim dispela tok profet i bin mekim bipo, “Autim dispela tok long ol manmeri bilong Saion, ‘Lukim.
King bilong yupela em i kam nau.
Em i kam olsem man i no gat nem, na em i sindaun antap long wanpela donki.
Em i sindaun long yangpela donki na i kam.’
Orait tupela disaipel i go mekim olsem Jisas i bin tokim tupela.
Tupela i bringim donki mama wantaim pikinini bilong en, na tupela i putim longpela klos bilong tupela antap long tupela donki.
Na Jisas i sindaun antap.
Na planti man ol i rausim longpela klos bilong ol na lainim long rot.
Na sampela i katim ol han bilong diwai na putim long rot.
Na ol manmeri i wokabaut i go paslain long Jisas wantaim ol manmeri i wokabaut i kam bihain, olgeta i wok long singaut olsem, “Amamas long Pikinini Bilong Devit.
God i ken mekim gut long dispela man i kam long nem bilong Bikpela.
Litimapim nem bilong God Antap Tru.”
Jisas i go insait long Jerusalem, na olgeta manmeri bilong taun i kirap nogut na i askim nabaut olsem, “Dispela man em i husat tru?”
Na ol manmeri i wokabaut ol i tok, “Em Jisas, em profet i kam long taun Nasaret long Galili.”
15-19 na Luk 19.
45-48 na Jon 2.
Jisas i go insait long banis bilong tempel na em i rausim olgeta man i mekim wok bisnis i stap long dispela hap.
Em i kapsaitim ol tebol bilong ol man i wok long senisim mani, wantaim ol sia bilong ol man i wok long salim ol pisin.
Na em i tokim ol olsem, “Buk bilong God i gat tok olsem, ‘Haus bilong mi bai i stap haus bilong beten.’
Tasol yupela i mekim em i kamap olsem ples hait bilong ol stilman.”
Jisas i stap insait long tempel, na ol aipas na lek nogut i kam long em, na em i mekim ol i kamap orait.
Tasol ol bikpris na ol saveman bilong lo i lukim ol mirakel em i wokim, na ol i harim ol pikinini i singaut insait long banis bilong tempel olsem, “Amamas long Pikinini Bilong Devit.”
Olsem na ol i bel nogut na ol i askim Jisas olsem, “Ating yu harim dispela tok ol i mekim?”
Na Jisas i bekim tok bilong ol olsem, “Yes, mi harim.
Tasol ating yupela i no bin ritim dispela tok, ‘Ol liklik pikinini i save litimapim nem bilong yu.’
Na em i lusim ol na i go ausait long taun, na em i go i stap long Betani long dispela nait.
12-14 na 11.
Long moningtaim tru Jisas i wokabaut i go bek long taun, na em i hangre.
Em i lukim wanpela diwai fik i stap long arere bilong rot, na em i go klostu long en.
Tasol em i no lukim wanpela kaikai i stap long en.
Ol lip tasol i stap.
Na em i tokim diwai fik olsem, “Yu no ken karim kaikai moa.
Na kwiktaim tumas dispela diwai fik i drai.
Ol disaipel i lukim dispela, na ol i kirap nogut.
Ol i tok, “Olsem wanem na diwai fik i drai kwik tumas?”
Na Jisas i bekim tok bilong ol olsem, “Mi tok tru long yupela, sapos yupela i bilip tru, na yupela i no gat tupela tingting, orait bai yupela inap mekim wankain pasin olsem mi mekim long dispela diwai fik.
Na bai yupela i no mekim dispela tasol.
Na sapos yupela i bilip na mekim prea, orait olgeta samting yupela i beten long kisim, em bai yupela i kisim.”
27-33 na Luk 20.
Jisas i go insait long banis bilong tempel na i skulim ol manmeri.
Na ol bikpris wantaim ol hetman bilong ol Israel ol i kam long em na ol i askim em olsem, “Yu kisim dispela namba na strong we na yu mekim ol dispela samting?
Husat i givim dispela namba long yu na i tokim yu long mekim dispela wok?”
Na Jisas i bekim tok bilong ol olsem, “Mi tu mi laik askim yupela long wanpela samting.
Na sapos yupela i bekim stret askim bilong mi, orait bai mi tokim yupela long husat i givim mi namba bilong mekim dispela wok.
Taim Jon i baptaisim ol man, em i kisim dispela pasin we?
Em i samting bilong heven, o em i samting bilong ol man tasol?”
‘Orait bilong wanem yupela i no bin bilip long em?’
Jon em i profet.”
Olsem na ol i bekim tok bilong Jisas olsem, “Mipela i no save.”
Na Jisas i tokim ol olsem, “Mi tu mi no ken tokim yupela long husat i givim mi namba na mi mekim dispela wok.”
Jisas i tokim ol bikpris wantaim ol hetman moa olsem, “Orait yupela i ting wanem?
Wanpela man i gat tupela pikinini.
Em i go long namba wan pikinini na i tokim em olsem, ‘Pikinini, nau yu go wok long gaden wain.’
Na pikinini i tok, ‘Mi no laik.’
Tasol bihain em i senisim tingting na i go.
Na papa i go long narapela pikinini na i mekim wankain tok long em.
Na pikinini i tok, ‘Yes, papa.’
Tasol em i no i go.
Orait long dispela tupela pikinini, husat i bihainim laik bilong papa?”
Na ol i tok, “Namba wan.”
Na Jisas i tokim ol olsem, “Mi tok tru long yupela, ol man bilong kisim takis na ol pamukmeri i save go insait long kingdom bilong God paslain long yupela.
Long wanem, Jon i bin kamap long yupela na i soim stretpela pasin long yupela, na yupela i no bilip long em.
Tasol ol man bilong kisim takis na ol pamukmeri ol i bin bilip long em.
Na yupela i lukim dispela pinis, tasol yupela i no senisim tingting na bilip long em.”
1-12 na Luk 20.
Jisas i tokim ol bikman moa olsem, “Yupela harim narapela tok piksa.
Wanpela man i bin wokim wanpela gaden wain, na i banisim.
Na insait long gaden em i wokim hul olsem tang bilong krungutim na memeim ol pikinini wain, na em i wokim haus bilong ol man i ken i stap na was long gaden.
Na em i putim dispela gaden long han bilong sampela man i laik wok bisnis long en.
Na em i go long wanpela longwe ples.
Orait klostu long taim bilong ol diwai wain i karim kaikai, em i salim ol wokboi i go long gaden wain bilong kisim ol pikinini wain bilong en.
Tasol ol man i wok long gaden ol i kisim ol wokboi bilong en, na ol i paitim narapela na kilim i dai narapela na tromoi ston long narapela.
Na bihain papa bilong gaden i salim ol arapela wokboi i go long ol.
Em i salim planti liklik, i winim namba em i bin salim bipo.
Na ol man i wok long gaden ol i mekim wankain pasin tasol long ol dispela wokboi tu.
“Orait bihain papa bilong gaden i salim pikinini man bilong em yet i go long ol.
Papa i tok olsem, ‘Bai ol i harim tok bilong pikinini bilong mi.’
Tasol ol man i wok long gaden ol i lukim pikinini bilong en i kam, na ol i toktok namel long ol yet olsem, ‘Dispela man hia bai i kisim olgeta samting bilong papa bilong en.
Goan, yumi kilim em i dai, na bai yumi kisim dispela gaden bilong em.’
Olsem na ol i holimpas em na rausim em i go ausait long gaden, na ol i kilim em i dai.
Orait yupela i ting wanem?
Bihain papa bilong gaden wain bai i kam na mekim wanem pasin long ol dispela man i wok long gaden?”
Na ol i tokim em olsem, “Em bai i bagarapim nogut tru ol dispela man nogut.
Na em bai i givim gaden wain long ol arapela lain man bilong lukautim, na long taim bilong kisim kaikai bai ol i bungim kaikai na givim long em.”
Na Jisas i askim ol olsem, “Ating yupela i no bin ritim dispela hap tok i stap long buk bilong God?
Olsem na mi tokim yupela, God bai i rausim kingdom bilong en long han bilong yupela, na givim long wanpela lain manmeri ol i save kamapim kaikai bilong dispela kingdom.
Na man i pundaun antap long dispela ston, em bai i bruk olgeta.
Na sapos dispela ston i pundaun antap long wanpela man, ston bai i bagarapim em olgeta.
Ol bikpris na ol Farisi i harim tok piksa Jisas i mekim, na ol i save, em i makim ol yet.
Olsem na ol i laik tru long holimpas Jisas, tasol ol i pret long ol manmeri, long wanem, ol manmeri i ting Jisas em i profet.
Jisas i mekim narapela tok piksa gen long ol bikman olsem, “Kingdom bilong heven em i olsem pasin bilong wanpela king.
Pikinini man bilong en i laik marit, na king i mekim bikpela kaikai.
Pastaim em i tokim ol man long kam long kaikai bilong marit.
Na long de bilong kaikai em i salim ol wokboi bilong en i go bilong singautim ol i kam.
Tasol ol i no laik i kam.
Na em i salim sampela wokboi moa, na em i tokim ol olsem, ‘Yupela go long ol man mi bin singautim ol, na yupela tokim ol olsem, “Harim.
Mi redim pinis kaikai bilong mi.
Ol bulmakau man na ol patpela abus bilong mi, mipela i kilim pinis.
Na olgeta samting i redi i stap.
Yupela kam long kaikai bilong marit.”
“Ol wokboi i go givim dispela tok long ol dispela man, tasol ol i no laik harim, na ol i go nabaut.
Narapela i go long gaden bilong en, na narapela i go mekim wok bisnis bilong en.
Tasol sampela i holimpas ol wokboi bilong king na i paitim ol nogut, na kilim ol i dai.
Olsem na king i belhat na i salim ol soldia bilong en i go pinisim tru ol dispela man i bin kilim ol wokboi i dai.
Na ol i kukim ples bilong ol.
“Na king i tokim ol wokboi bilong en olsem, ‘Kaikai bilong marit em i redi i stap, tasol ol man mi bin singautim ol, ol i no gutpela man inap long ol i kam long dispela kaikai.
Olsem na yupela i mas i go long maus bilong olgeta rot, na olgeta man yupela i lukim, yupela i mas singautim ol i kam long kaikai bilong marit.’
Em i tok olsem, na ol dispela wokboi i go nabaut long olgeta rot na bungim olgeta manmeri ol i lukim, ol man nogut wantaim ol gutpela man.
Na ol i kam sindaun long kaikai na haus i pulap tru.
“Ol manmeri i sindaun i stap, na king i go insait bilong lukim ol.
Na em i lukim wanpela man i no bin putim kain gutpela klos ol i save putim long de bilong marit.
Na king i askim em, ‘Pren, olsem wanem na yu no putim gutpela klos na yu kam insait?’
Tasol man i no gat tok.
Orait na king i tokim ol wokman olsem, ‘Yupela pasim lek han bilong en na tromoi em i go ausait bai em i stap long ples tudak.
Long dispela ples tudak ol i save krai nogut na skrapim tit bilong ol.’
God i save singautim planti man, tasol em i save makim wanpela wanpela tasol bilong i kam insait.”
Ol i mas givim takis long Sisar, o nogat?
13-17 na Luk 20.
Orait ol Farisi i go paitim tok bilong painim rot bilong kotim Jisas.
Ol i ting long trikim Jisas long mekim sampela tok i no stret, bai ol i ken kotim em long tok bilong em yet.
Ol i salim ol disaipel bilong ol wantaim sampela man bilong lain bilong Herot, na ol i go long Jisas na tokim em olsem, “Tisa, mipela i save, yu man bilong tok tru.
Na long tok tru tasol yu save skulim ol manmeri long pasin bilong God.
Yu no save pret long wanpela man.
Yu save mekim wankain tok long olgeta man, maski ol i gat nem o ol i no gat nem.
Olsem na yu mas tokim mipela.
Yu ting wanem?
Sisar, o nogat?”
Tasol Jisas i save pinis long tingting nogut bilong ol, na em i tok, “Yupela man bilong giaman, watpo yupela i traim mi?
Yupela soim mi wanpela mani yupela i save takis long en.”
Na ol i kisim wanpela mani i kam long em.
Na Jisas i askim ol olsem, “Dispela piksa na dispela nem em i bilong husat?”
Na ol i tok, “Bilong Sisar.”
Na em i tokim ol, “Orait, samting bilong Sisar, em yupela i mas givim long Sisar.
Na samting bilong God, em yupela i mas givim long God.”
Ol i harim dispela tok, na ol i kirap nogut.
Na ol i lusim em na i go.
18-27 na Luk 20.
Long dispela de tasol ol Sadyusi i kam long Jisas.
Ol dispela lain i save tok, ol man i dai pinis, bai ol i no inap kirap bek.
Orait ol i askim Jisas olsem, “Tisa, Moses i bin tok olsem, ‘Sapos wanpela man i no gat pikinini na em i dai, orait brata bilong en i mas maritim meri bilong en na kamapim ol pikinini, bai lain bilong brata bilong en i no ken pinis.’
Orait bipo i gat 7-pela brata i stap namel long mipela.
Na namba wan em i marit i stap na i dai pinis, tasol em i no gat pikinini.
Olsem na brata bilong en i maritim dispela meri bilong em.
Na namba 2 brata, em tu i no gat pikinini na i dai, na namba 3 brata tu i wankain, na i go i go inap long las brata, em brata namba 7.
Olgeta i dai pinis, na bihain tru meri tu em i dai.
Orait yu tok.
Long taim ol man i dai pinis ol i kirap bek, dispela meri bai i stap meri bilong husat bilong dispela 7-pela brata?
Yu save, olgeta ol i bin maritim em.”
Orait Jisas i bekim tok bilong ol olsem, “Yupela i no save long ol tok i stap long buk bilong God.
Na yupela i no save long strong bilong God tu.
Olsem na yupela i mekim tok kranki.
Long taim ol man i dai pinis ol i kirap bek, ol dispela lain manmeri bai i no inap marit.
Bai ol i stap olsem ol ensel bilong heven.
“Tasol long dispela tok bilong ol man i dai na i kirap bek, mi laik askim yupela.
Ating yupela i no bin ritim dispela tok God i bin mekim long yupela?
Em i tok olsem, ‘Mi God bilong Abraham na bilong Aisak na bilong Jekop.’
God em i no God bilong ol man i dai pinis.
Em i God bilong ol man i stap laip.”
Ol manmeri i harim dispela tok, na ol i kirap nogut long tok bilong em.
28-31 na Luk 10.
Taim ol Farisi i harim tok olsem Jisas i bin pasim maus bilong ol Sadyusi, orait ol i kam long em.
Namel long ol i gat wanpela saveman bilong lo.
Em i laik traim Jisas na i askim em olsem, “Tisa, wanem lo i namba wan na i winim olgeta arapela lo?”
‘Yupela i mas laikim God, Bikpela bilong yumi.
Yupela i mas laikim em tru long bel bilong yupela na long spirit bilong yupela na long tingting bilong yupela.’
Dispela lo em i bikpela, na em i namba wan tru.
Na namba 2 lo em i wankain olsem dispela.
Em i olsem, ‘Yu mas laikim ol wantok olsem yu laikim yu yet.’
Dispela tupela lo i as bilong olgeta tok bilong lo na bilong ol profet.”
35-37 na Luk 20.
Ol Farisi i bung i stap yet, na Jisas i askim ol, “Yupela i ting wanem long dispela man God i makim bilong kisim bek ol manmeri bilong en?
Em i pikinini bilong husat?”
Na ol i tokim em olsem, “Pikinini bilong Devit.”
Na Jisas i askim ol olsem, “Orait olsem wanem na Holi Spirit i givim tingting long Devit na Devit i kolim dispela man ‘Bikpela’?
Devit yet i kolim dispela man Bikpela bilong en.
Orait olsem wanem na dispela man em i pikinini bilong Devit?”
Na stat long dispela de, ol i pret long askim Jisas long wanpela samting moa.
38-39 na Luk 11.
43 na 11.
46 na 20.
Bihain Jisas i autim tok long ol manmeri wantaim ol disaipel bilong en.
Em i tok olsem, “Ol saveman bilong lo wantaim ol Farisi ol i save skulim yupela long lo, olsem Moses i bin mekim.
Olsem na olgeta tok ol i givim long yupela, em yupela i mas harim na bihainim.
Tasol pasin ol i save mekim, em yupela i no ken bihainim.
Ol i save mekim planti tok, tasol ol yet ol i no save bihainim.
Tasol ol yet i no laik putim pinga tasol bilong helpim ol man long karim.
Olgeta samting ol i save mekim, em ol i mekim bai ol man i ken lukim.
Ol i save pasim ol bikpela paspas bilong prea, na ol i save pasim ol longpela hap string long arere bilong longpela klos bilong ol.
Ol i save laik long kisim ol namba wan sia long ol bikpela kaikai, na ol namba wan ples bilong sindaun long ol haus lotu.
Ol i laikim tumas long ol manmeri i mas givim gude long ol long ol ples bung, na ol i laik bai ol man i mas kolim ol ‘Tisa’.
“Tasol ol man i no ken kolim yupela ‘Tisa’.
Wanpela tasol em i tisa bilong yupela, na yupela olgeta i stap brata brata.
Na long graun hia yupela i no ken kolim wanpela man em i papa bilong yupela.
Wanpela tasol em i Papa bilong yupela, na em i stap long heven.
Na ol i no ken kolim yupela ‘Hetman’.
Yupela i gat wanpela hetman tasol, em man God i makim bilong kisim bek ol manmeri bilong en.
Bikman bilong yupela em i mas i stap wokman bilong yupela.
Man i litimapim nem bilong em yet, nem bilong en bai i go daun.
Na man i daunim em yet, em bai i kisim biknem.”
40 na Luk 11.
39-52 na 20.
Jisas i tok moa olsem, “Yupela saveman bilong lo na yupela Farisi, yupela lukaut.
Yupela i man bilong tupela maus.
Yupela i save pasim dua bilong kingdom bilong heven long pes bilong ol manmeri.
Yupela yet i no save go insait.
Tasol taim ol manmeri i laik i go insait, yupela i save pasim rot bilong ol.
“Yupela saveman bilong lo na yupela Farisi, yupela lukaut.
Yupela i man bilong tupela maus.
Yupela i save raun long olgeta hap bilong solwara na bilong graun, bilong mekim wanpela man tasol i kamap disaipel bilong yupela.
Na taim em i kamap disaipel pinis, yupela i save mekim em i kamap man bilong i go long hel, olsem yupela yet.
Yupela i mekim na em i winim yupela moa yet long ol pasin nogut.
“Yupela aipas i laik soim rot long ol man, yupela lukaut.
Yupela i save tok olsem, ‘Sapos man i tok long haus bilong God na i tok tru antap, em i samting nating.
Tasol sapos man i tok long gol i stap long haus bilong God na i tok tru antap, orait em i mas mekim olsem em i tok.’
Yupela longlong na aipas, wanem samting i nambawan long ai bilong God?
Ating gol em i nambawan?
God em i nambawan?
Yupela i save, gol i stap long haus bilong God, na dispela tasol i mekim gol i kamap samting bilong God.
Na tu yupela i save tok, ‘Sapos man i tok long alta na i tok tru antap, em i samting nating.
Tasol sapos em i tok long ofa i stap antap long alta na i tok tru antap, orait em i mas mekim olsem em i tok.’
Yupela aipas, wanem samting i nambawan long ai bilong God?
Ating ofa em i nambawan?
Yupela i save, kaikai samting bilong ofa em i stap long alta, na dispela tasol i mekim ofa i kamap samting bilong God.
Olsem na man i tok long alta na i tok tru antap, em i strongim tok bilong en long alta wantaim olgeta samting i stap antap long en.
Na man i tok long haus bilong God na i tok tru antap, em i strongim tok bilong en long haus bilong God wantaim God yet, em i stap long haus bilong en.
Na man i tok long heven na i tok tru antap, em i strongim tok bilong en long sia bilong God na long God yet i sindaun long dispela sia.
“Yupela saveman bilong lo na yupela Farisi, yupela lukaut.
Yupela i man bilong tupela maus.
Olgeta liklik sayor samting bilong gaden em yupela i save tilim long 10-pela hap na givim wanpela hap long God.
Tasol yupela i lusim pinis olgeta bikpela hap tok bilong lo, olsem tok bilong stretpela pasin bilong skelim man na pasin bilong marimari na pasin bilong bilip.
Mobeta yupela i strong long bihainim ol tok bilong ol dispela bikpela lo, na yupela i no lusim ol arapela lo tu.
Yupela aipas i laik soim rot long ol man, yupela i olsem man i lukim liklik binatang tru i stap long sup bilong en, na em i wok long rausim.
Tasol em i no lukim kamel i stap long sup, na em i dring na daunim olgeta.
“Yupela saveman bilong lo na yupela Farisi, yupela lukaut.
Yupela i man bilong tupela maus.
Yupela i save klinim gut ausait bilong ol kap na plet, tasol ol kaikai samting yupela i save pulapim insait bilong ol, em yupela i save kisim long pasin bilong stil na pasin bilong tingting tasol long yupela yet.
Yu Farisi, yu aipas.
Pastaim yu mas klinim insait bilong kap, na bai ausait bilong en tu inap kamap klin.
“Yupela saveman bilong lo na yupela Farisi, yupela lukaut.
Yupela i man bilong tupela maus.
Yupela i olsem matmat ol i bin penim long waitpela pen.
Ausait bilong matmat em i naispela bilong lukim, tasol long insait ol bun bilong man i dai pinis na olgeta samting i doti i pulap i stap.
Yupela tu i stap olsem tasol.
Ol man i lukim bodi bilong yupela, ol i ting yupela i stretpela man.
Tasol long insait yupela i pulap long ol pasin bilong giaman na pasin bilong sakim lo.”
Jisas i tok moa olsem, “Yupela saveman bilong lo na yupela Farisi, yupela lukaut.
Yupela i man bilong tupela maus.
Yupela i save wokim ol gutpela matmat bilong ol profet, na yupela i save bilasim ol matmat bilong ol stretpela man.
Na yupela i save tok, ‘Sapos mipela i bin i stap long taim bilong ol tumbuna, orait mipela i no helpim ol long kilim i dai ol profet.’
Long dispela tok yupela yet i soim olsem, yupela i lain pikinini bilong ol man i bin kilim i dai ol profet.
Orait goan, yupela go inapim pasin nogut bilong ol tumbuna bilong yupela.
Yupela snek nogut.
God bai i kotim yupela na bai yupela i go long hel.
Na bai yupela i stap gut olsem wanem?
“Olsem na yupela harim.
Mi bai salim ol profet na ol man i gat gutpela tingting na ol saveman bilong lo i kam long yupela.
Tasol yupela bai i kilim sampela i dai na nilim sampela long diwai kros na wipim sampela insait long ol haus lotu bilong yupela.
Na bai yupela i wok long rausim ol long ol taun bilong yupela na mekim ol i ranawe i go long ol arapela taun.
Olsem na asua bilong olgeta man i bin kilim i dai ol stretpela man i bin i stap long dispela graun, dispela asua em bai i stap long yupela tasol.
Ol i bin kilim i dai ol stretpela man, stat long Abel na i kam inap long Sekaraia, pikinini bilong Berekia, em dispela man yupela i bin kilim i dai namel long haus bilong God na long alta, na yupela yet bai i karim hevi long dispela pasin nogut.
Mi tok tru long yupela, pe nogut bilong dispela olgeta pasin nogut, em bai i kamap long dispela lain manmeri nau i stap.”
34-35 na 19.
Jisas i tok moa olsem, “Jerusalem, Jerusalem, yu save kilim ol profet i dai, na yu save kisim ol man God i salim i kam long yu na tromoi ston long ol bilong kilim ol i dai.
Planti taim moa mi laik bungim ol pikinini bilong yu, olsem kakaruk meri i save bungim ol pikinini bilong en aninit long wing bilong en.
Tasol yupela i no laik.
Nau ples bilong yupela bai i bagarap na i stap nating.
Mi tokim yupela olsem, yupela bai i no lukim mi moa, inap long taim yupela bai i tok, ‘God i ken mekim gut long dispela man i kam long nem bilong Bikpela.’
1-2 na Luk 21.
Jisas i lusim banis bilong tempel na i go, na ol disaipel bilong en i kam long em.
Ol i laik soim em ol haus bilong tempel.
“Yupela i lukim dispela olgeta gutpela haus, a?
Mi tok tru long yupela, ol bai i no larim wanpela ston i stap antap long narapela ston.
Ol bai i brukim olgeta na tromoi i go daun.”
3-13 na Luk 21.
Jisas i sindaun long maunten Oliv, na ol disaipel tasol i kam long em na ol i askim em olsem, “Yu tokim mipela, wanem taim ol dispela samting bai i kamap?
Wanem mak bai i kamap pastaim, na mipela i ken save, yu laik i kam bek na dispela graun i laik pinis?”
Orait Jisas i bekim tok bilong ol olsem, “Yupela lukaut.
Nogut wanpela man i giamanim yupela.
Long wanem, planti man bai i kam na kolim nem bilong mi na tok, ‘Mi yet mi dispela man God i bin promis long salim i kam bilong kisim bek ol manmeri bilong en.’
Na bai ol i giamanim planti manmeri.
Yupela bai i harim nois bilong ol bikpela pait, na yupela bai i harim tok win long ol bikpela pait i kamap.
Orait yupela lukaut.
Yupela i no ken kirap nogut.
Ol dispela samting i mas kamap, tasol las de i no yet.
Ol man bilong sampela lain bai i kirapim pait long ol narapela narapela lain.
Na ol lain bilong sampela king bai i kirapim pait long ol lain bilong ol narapela narapela king.
Long sampela hap ol bai i gat taim bilong bikpela hangre, na graun bai i guria.
Dispela ol samting em i olsem pen i save kamap pastaim long meri i laik karim pikinini.
“Long dispela taim bai ol i kisim yupela bilong givim pen na hevi long yupela, na bai ol i kilim yupela i dai.
Na olgeta lain manmeri bai ol i bel nogut tru long yupela, long wanem, nem bilong mi em i stap long yupela.
Na long dispela taim planti manmeri i bin bilip long mi bai ol i lusim bilip, na bai ol i birua long ol yet na putim ol yet long han bilong ol birua.
Na planti giaman profet bai i kirap na giamanim planti manmeri.
Pasin nogut bai i kamap bikpela, olsem na planti man bai i lusim pasin bilong laikim ol arapela.
Tasol ol manmeri i stap strong inap long las de, God bai i kisim bek ol.
Na bai ol i autim dispela gutnius bilong kingdom bilong God long olgeta hap bilong graun, bai olgeta lain manmeri i ken harim, na bihain tasol bai las de i kamap.”
14-23 na Luk 21.
Jisas i tok moa olsem, “Yupela bai i lukim dispela samting nogut tru bipo profet Daniel i bin tok long en, na dispela samting bai i sanap i stap long haus bilong God yet.”
Man i ritim dispela tok, em i mas tingim gut.
“Na long dispela taim ol manmeri i stap long distrik Judia ol i mas ranawe i go long ples maunten.
Na sapos man i stap antap long haus, orait taim em i go daun em i no ken ting long kisim ol samting i stap insait long haus bilong en.
Na man i stap long gaden, em i no ken i go bek long haus bilong kisim longpela klos bilong en.
Sori tumas long ol meri i gat bel na ol meri i givim susu long ol pikinini long dispela taim.
Yupela i mas beten, bai yupela i no mas ranawe long taim bilong kol o long de Sabat.
Long dispela taim bai i gat bikpela hevi tru.
Stat long taim graun i nupela yet na i kam inap long nau, kain hevi olsem i no bin kamap bipo.
Na bihain tu bai i no gat kain hevi olsem i kamap gen.
Na sapos God i no bin sotim taim bilong ol dispela hevi, orait olgeta manmeri bai i lus.
Tasol em i tingting long ol manmeri em i makim pinis.
Olsem na bai em i sotim dispela taim.
‘Mi wanpela profet.’
Na bai ol i wokim ol bikpela mirakel na mekim ol narakain narakain samting i kamap.
Ol i laik paulim olgeta manmeri, na sapos ol inap ol i laik paulim tu ol manmeri God i makim bilong em yet.
Mi tokim yupela pinis long dispela ol samting bai i kamap.
Yupela i save, taim klaut i lait, dispela lait i save kamap long hap bilong sankamap na i lait i go olgeta long hap bilong san i go daun.
Orait Pikinini Bilong Man bai i mekim olsem tasol long taim em i kamap, na olgeta manmeri bai i lukim.
“Long ples bodi bilong ol man i dai pinis i slip i stap long en, long dispela ples tasol ol tarangau i save kam bung.”
24-27 na Luk 21.
Jisas i tok moa olsem, “Taim bilong ol dispela bikpela hevi i pinis, orait kwiktaim san bai i kamap tudak, na mun bai i no moa lait, na ol sta bai i lusim skai na pundaun, na ol strongpela samting i stap long skai bai i guria.
Long dispela taim mak bilong Pikinini Bilong Man bai i kamap long skai na olgeta lain manmeri bilong graun bai i krai.
Na ol bai i lukim Pikinini Bilong Man i stap antap long ol klaut bilong heven na i kam wantaim bikpela strong na bikpela lait bilong en.
Na biugel bai i krai strong moa, na em bai i salim ol ensel bilong en i go bilong bungim ol manmeri em i bin makim bilong em yet.
Ol ensel bai i kisim ol long olgeta hap, i go inap long arere tru bilong graun, na bringim ol i kam.”
28-31 na Luk 21.
Jisas i tok moa olsem, “Yupela i ken kisim save long diwai fik.
Taim han bilong en i gat wara na ol nupela lip i kamap, yupela i save, taim bilong gutpela san i laik kamap nau.
Olsem tasol, taim yupela i lukim dispela olgeta samting i kamap pinis, orait yupela i ken save, Pikinini Bilong Man i kam klostu pinis, na i stap long dua.
Mi tok tru long yupela, taim ol manmeri bilong dispela taim i no i dai yet, dispela olgeta samting bai i kamap.
Skai wantaim graun bai i lus, tasol tok bilong mi bai i no inap lus.”
32-37 na Luk 17.
26-30 na 17.
Jisas i tok moa olsem, “Tasol i no gat wanpela man i save wanem de na wanem aua dispela ol samting bai i kamap.
Ol ensel long heven i no save, na Pikinini tu em i no save.
Papa wanpela tasol em i save.
Kain pasin ol i bin mekim long taim bilong Noa, ol bai i mekim wankain pasin tasol long taim Pikinini Bilong Man i kamap.
Taim bikpela tait i no kamap yet, ol i wok long kaikai na dring, na ol man i maritim ol meri, i go inap long taim Noa i go insait long sip.
Ol i no save long dispela samting bai i kamap long ol, na ol i stap olsem tasol i go inap long taim bikpela tait i kamap na i pinisim olgeta dispela manmeri.
Orait wankain pasin tasol bai i kamap long taim Pikinini Bilong Man i kamap.
Tupela man bai i stap long gaden, na God bai i kisim wanpela, na em bai i lusim narapela i stap.
Tupela meri bai i wokim plaua bilong bret i stap, na God bai i kisim wanpela na lusim narapela i stap.
Olsem na yupela i mas was gut.
Yupela i no save wanem de Bikpela bilong yupela bai i kam.
Yupela tingim dispela samting.
Sapos papa bilong haus i save pastaim long wanem taim long nait stilman bai i kam, orait em bai i was i stap na em bai i no inap larim stilman i brukim haus na i kam insait.
Olsem na yupela tu i mas redi.
Pikinini Bilong Man bai i kam long wanpela taim yupela i no ting em bai i kam.”
Jisas i tok moa olsem, “Wanem wokboi i gat gutpela tingting, na i save mekim gutpela wok oltaim?
Bikman i save makim dispela kain wokboi bilong bosim ol arapela wokboi bilong en, na bilong skelim kaikai long ol long taim bikman i makim.
Dispela kain wokboi i ken amamas tru taim bikman bilong en i kam bek na i lukim em i stap mekim wok bilong en.
Mi tok tru long yupela, bikman bai i makim dispela wokboi bilong bosim olgeta samting bilong en.
Na bikman bai i bagarapim tru dispela wokboi, na bai em i putim em i stap wantaim ol man bilong giaman, em ol man bilong tupela maus.
Long dispela hap bai ol i krai nogut na skrapim tit bilong ol.”
Jisas i tok moa olsem, “Long dispela taim kingdom bilong heven bai i olsem stori bilong 10-pela yangpela meri.
Wanpela man i marit nupela, em i laik i kam.
Na dispela ol yangpela meri ol i kisim ol lam bilong ol, na ol i go bilong bungim em long rot na bringim em i kam.
5-pela bilong ol dispela meri ol i kranki meri, na 5-pela i gat save.
Ol kranki meri i bringim ol lam bilong ol i kam, tasol ol i no kisim arapela wel i kam wantaim.
Tasol ol meri i gat save, ol i pulimapim arapela wel long ol botol bilong ol na ol i bringim i kam wantaim ol lam.
Dispela man i marit nupela em i no kam kwik, olsem na ai bilong olgeta meri i hevi na ol i slip i stap.
“Na long biknait tru ol i harim wanpela man i singaut olsem, ‘Man i marit nupela em i kam nau.
Yupela kam, yumi go bungim em long rot na bringim em i kam.’
Orait dispela olgeta yangpela meri ol i kirap, na ol i redim lam bilong ol.
Na ol kranki meri i tokim ol meri i gat save olsem, ‘Yupela givim mipela hap wel bilong yupela.
Ol lam bilong mipela i laik i dai.’
Tasol ol savemeri i bekim tok olsem long ol, ‘Nogat.
Dispela wel bai i no inap long mipela na long yupela tu.
Mobeta yupela i go long stua na baim bilong yupela yet.’
Orait ol 5-pela kranki meri i go pinis bilong baim wel, na dispela man i marit nupela em i kam.
Na ol meri i redi ol i go insait long haus wantaim em long bikpela kaikai bilong marit.
Na ol man i pasim dua.
“Bihain ol arapela yangpela meri i kam, na ol i tok, ‘Bikman, bikman, kam opim dua long mipela.’
Tasol em i bekim tok olsem, ‘Mi tok tru long yupela, mi no save long yupela.’
Na Jisas i tok, “Olsem na yupela i mas was gut.
Yupela i no save long wanem de na wanem aua Bikpela bilong yupela bai i kamap.”
Jisas i tok moa olsem, “Kingdom bilong heven bai i olsem wanpela man i laik wokabaut i go long longwe ples.
Em i singautim ol wokboi bilong en i kam, na i putim ol samting bilong en long han bilong ol, bai ol i ken lukautim.
Em i tingim pasin na strong bilong ol wokboi wan wan, na em i tilim mani long ol.
Em i mekim olsem na em i go.
000 kina moa.
000 kina moa.
000 kina, em i go wokim hul long graun na i haitim mani bilong bikman bilong en.
“Longpela taim i go pinis, na bihain bikman bilong ol dispela wokboi i kam bek.
Na em i laik stretim tok wantaim ol long dispela mani em i bin givim ol.
000 kina moa.’
Na bikman bilong en i tokim em olsem, ‘Yu gutpela wokboi, yu bin mekim gutpela wok tru.
Yu save lukautim gut wok bilong yu.
Yu bin lukautim gut ol liklik samting, olsem na mi laik bai yu bosim planti samting.
Yu kam amamas wantaim mi.’
000 kina moa.’
Na bikman bilong en i tokim em olsem, ‘Yu gutpela wokboi, yu bin mekim gutpela wok tumas.
Yu save lukautim gut wok bilong yu.
Yu bin lukautim gut ol liklik samting, olsem na mi laik bai yu bosim planti samting.
Yu kam amamas wantaim mi.’
000 kina em tu i kam, na em i tok olsem, ‘Bikman, mi save pinis, yu hatpela man.
Yu save kamautim kaikai long ol gaden ol arapela man i planim.
Na long hap graun narapela man i bin tromoi pikinini kaikai long en, yu save kisim ol kaikai i kamap.
000 kina bilong yu long graun.
Em hia mani bilong yu.’
“Tasol bikman bilong en i bekim tok olsem, ‘Yu wokboi nogut.
Yu save gut olsem mi save kamautim kaikai long ol gaden ol arapela man i bin planim, na mi save kisim kaikai long hap graun narapela man i bin tromoi pikinini kaikai long en.
Orait watpo yu no putim mani bilong mi long beng?
Olsem na taim mi kam bek mi inap kisim ol mani bilong mi wantaim sampela winmani tu.
Long wanem, olgeta man i gat sampela samting pinis, bai mi givim sampela moa long ol.
Tasol sapos wanpela man i no gat ol samting, orait liklik samting em i holim, em bai mi rausim long em.
Na dispela wokboi nogut, yupela rausim em i go ausait long ples tudak.
Long dispela hap bai ol i krai nogut na skrapim tit bilong ol.’
Jisas i tok moa olsem, “Taim Pikinini Bilong Man i kam bek olsem king wantaim olgeta ensel, orait em bai i sindaun long sia king bilong en.
Na olgeta lain manmeri bai ol i kam bung long pes bilong em.
Na em bai i tilim ol na putim ol long tupela lain, olsem wasman i save tilim ol sipsip i go long hap na ol meme i go long hap.
Em bai i putim ol sipsip long han sut bilong en, na ol meme long han kais.
Orait na king bai i tokim ol manmeri i stap long han sut bilong en olsem, ‘Yupela i gat blesing bilong Papa bilong mi.
Em i laik mekim gut long yupela.
Yupela kam kisim kingdom Papa i bin redim na makim bilong yupela pinis, long taim graun i kamap nupela yet.
Long wanem, bipo mi stap hangre, na yupela i bin givim kaikai long mi.
Mi dai long wara, na yupela i givim wara long mi.
Mi man bilong narapela ples na yupela i bringim mi i go long haus bilong yupela.
Mi no gat laplap, na yupela i givim laplap long mi.
Mi gat sik na yupela i lukautim mi.
Mi stap long kalabus, na yupela i kam lukim mi.’
“Na ol stretpela manmeri bai i bekim tok bilong en olsem, ‘Bikpela, long wanem taim mipela i lukim yu i stap hangre, na mipela i givim kaikai long yu?
Na wanem taim yu dai long wara, na mipela i givim wara long yu?
Long wanem taim mipela i lukim yu i stap man bilong narapela ples, na mipela i bringim yu i go long haus bilong mipela?
Na long wanem taim yu no gat laplap, na mipela i givim laplap long yu?
Long wanem taim mipela i lukim yu gat sik, o yu stap long kalabus, na mipela i go lukim yu?’
“Na king bai i bekim tok bilong ol olsem, ‘Mi tok tru long yupela, olgeta samting yupela i bin mekim long wanpela bilong ol dispela brata bilong mi i no gat nem liklik, ol dispela samting yupela i bin mekim long mi.’
“Orait na king bai i tokim ol lain i stap long han kais olsem, ‘Yupela manmeri bilong lus, yupela klia long mi na yupela go long paia i no save dai, em dispela paia ol i redim pinis bilong Satan wantaim ol ensel bilong en.
Long wanem, bipo mi stap hangre, na yupela i no givim kaikai long mi.
Mi dai long wara, na yupela i no givim wara long mi.
Mi man bilong narapela ples, na yupela i no bringim mi i go long haus bilong yupela.
Mi no gat laplap, na yupela i no givim laplap long mi.
Mi gat sik, na mi stap long kalabus, na yupela i no kam lukim mi.’
“Na bai ol tu i bekim tok bilong en olsem, ‘Bikpela, long wanem taim mipela i lukim yu i stap hangre, o yu dai long wara, o yu man bilong narapela ples, o yu no gat laplap, o yu gat sik, o yu stap long kalabus, na mipela i no mekim gut long yu?’
“Na em bai i bekim tok bilong ol olsem, ‘Mi tok tru long yupela, samting yupela i no bin mekim long wanpela bilong ol dispela manmeri i no gat nem liklik, ol dispela samting yupela i no bin mekim long mi tu.’
Na ol dispela lain bai i go bilong kisim pe nogut, em pen i save stap oltaim.
Tasol ol stretpela manmeri bai i kisim laip i stap oltaim oltaim.”
1-2 na Luk 22.
1-2 na Jon 11.
Jisas i autim pinis dispela olgeta tok, orait em i tokim ol disaipel bilong en olsem, “Yupela i save, tupela de tasol i stap, na Bikpela De Bilong Tingim De God I Larim Ol Israel I Stap Gut, em bai i kamap.
Na bai ol i putim Pikinini Bilong Man long han bilong ol birua na bai ol i hangamapim em long diwai kros.”
Long dispela taim ol bikpris na ol hetman bilong Israel ol i bung long haus bilong hetpris, nem bilong en Kaiafas.
Na ol i wokim toktok bilong painim rot long giamanim Jisas na holimpas em bai ol i ken kilim em i dai.
Tasol ol i tok olsem, “Yumi no ken mekim dispela samting long ol bikpela de bilong lotu.
Nogut ol manmeri i lukim na ol i kros na kirapim pait.”
3-9 na Jon 12.
Jisas i stap long ples Betani long haus bilong Saimon, em wanpela man bipo i bin i gat sik lepra.
Na wanpela meri i kisim wanpela naispela botol ston i gat sanda i dia tumas na i kam long dispela haus.
Jisas i sindaun i stap long tebol na meri i kapsaitim dispela sanda long het bilong Jisas.
Ol disaipel i lukim dispela, na ol i bel nogut.
Ol i tok, “Bilong wanem em i pinisim nating dispela sanda?
Sapos yumi bin larim ol man i baim, bai yumi inap kisim bikpela mani long en na givim long ol rabisman.”
Jisas i save long tok bilong ol, na em i tokim ol olsem, “Watpo yupela i givim hevi long dispela meri?
Em i bin mekim gutpela pasin tru long mi.
Oltaim ol rabisman bai i stap wantaim yupela.
Tasol mi, bai mi no inap i stap wantaim yupela oltaim.
Meri i kapsaitim dispela sanda long bodi bilong mi, em i bin mekim dispela bilong redim bodi bilong mi long matmat.
Mi tok tru long yupela, long olgeta hap graun ol i go long en na autim dispela gutnius, ol bai i toktok tu long samting dispela meri i bin mekim, na bai ol i tingting long em.”
10-11 na Luk 22.
Long dispela taim wanpela bilong ol 12-pela disaipel, nem bilong en Judas Iskariot, em i go long ol bikpris.
Na em i askim ol olsem, “Sapos mi givim Jisas long han bilong yupela, yupela bai i givim wanem samting long mi?”
Orait ol i givim 30 mani silva long em.
Na Judas i stat long painim rot bilong givim Jisas long han bilong ol.
12-21 na Luk 22.
7-14 na 22.
21-23 na Jon 13.
Long namba wan de bilong Ol Bikpela De Bilong Bret I No Gat Yis, ol disaipel i kam long Jisas na ol i tok olsem, “Yu laik bai mipela i redim ol samting long wanem hap na yu ken kaikai dispela kaikai bilong tingim De God I Larim Ol Israel I Stap Gut?”
Na Jisas i tokim ol long wanpela man na em i tok, “Yupela go insait long taun na yupela go long dispela man na tokim em olsem, ‘Tisa i tok, taim bilong mi em i kam klostu pinis.
Mi wantaim ol disaipel bilong mi i laik i kam long haus bilong yu na kaikai dispela kaikai bilong tingim De God I Larim Ol Israel I Stap Gut.’
Orait ol disaipel i mekim olsem Jisas i tokim ol, na ol i redim dispela kaikai.
Na long apinun Jisas i sindaun long tebol wantaim ol 12-pela disaipel.
Ol i kaikai i stap, na em i tok, “Mi tok tru long yupela, wanpela bilong yupela bai i givim mi long han bilong ol man i birua long mi.”
Ol disaipel i harim dispela tok na ol i bel hevi tumas, na ol wan wan i stat long askim em olsem, “Bikpela, ating yu tok long mi, a?”
Na em i bekim tok olsem, “Dispela man i laik givim mi long han bilong ol birua, em wanpela bilong yupela ol man i bin putim han long dis wantaim mi.
Pikinini Bilong Man bai i dai, olsem buk bilong God i tok pinis long em i mas i dai.
Tasol sori tumas long dispela man i givim Pikinini Bilong Man long han bilong ol birua.
Mobeta mama i no bin karim dispela man.”
Judas, em dispela man i laik putim em long han bilong ol birua, em i askim Jisas olsem, “Tisa, ating yu tok long mi, a?”
Na Jisas i tokim em, “I olsem yu tok.”
22-26 na Luk 22.
15-20 na 1 Korin 11.
Ol i kaikai i stap, na Jisas i kisim wanpela bret, na i tenkyu long God na i brukim, na i givim long ol disaipel.
Na em i tok, “Yupela kisim na kaikai.
Dispela em i bodi bilong mi.”
Na em i kisim wanpela kap wain, na i tenkyu long God, na i givim long ol, na i tok, “Yupela olgeta dring long dispela.
Dispela em i blut bilong mi bilong mekim kontrak.
Mi kapsaitim bilong lusim sin bilong planti manmeri.
Mi tokim yupela, mi no ken dring wain moa inap long taim mi dringim nupela wain wantaim yupela insait long kingdom bilong Papa bilong mi.”
Orait ol i singim wanpela song, na ol i lusim taun na i go long maunten Oliv.
27-31 na Luk 22.
31-34 na Jon 13.
Jisas i tokim ol disaipel bilong en olsem, “Yupela bai i lukim ol samting i kamap long mi long dispela nait na bilip bilong yupela olgeta bai i pundaun, long wanem, buk bilong God i gat tok olsem, ‘Mi kilim wasman, na bai ol sipsip i ranawe i go nabaut.’
Tasol bai mi kirap bek, na bai mi go paslain long yupela long Galili.”
Pita i bekim tok bilong en olsem, “Maski sapos ol arapela i lukim samting i kamap long yu na bilip bilong olgeta i pundaun na ol i lusim yu, mi bai i no inap lusim yu.”
Na Jisas i tokim em olsem, “Mi tok tru long yu, nau long dispela nait, taim kakaruk i no krai yet, yu bai tok tripela taim olsem yu no save long mi.”
Na Pita i tokim em, “Maski sapos mi mas i dai wantaim yu, mi no inap tok olsem mi no save long yu.
Na olgeta disaipel ol i mekim wankain tok.
32-42 na Luk 22.
Jisas i go wantaim ol disaipel long wanpela hap ol i kolim Getsemani.
Na em i tokim ol olsem, “Yupela sindaun i stap hia, na bai mi go long hap na mi beten.”
Na em i kisim Pita wantaim tupela pikinini bilong Sebedi i go wantaim.
Na bel bilong en i hevi, na em i pilim nogut tru.
Na em i tokim ol olsem, “Bel bilong mi em i hevi tumas, na klostu mi laik i dai.
Yupela stap hia na was wantaim mi.”
Na em i go liklik, na em i pundaun na putim pes bilong en i go daun long graun na em i beten olsem, “Papa bilong mi, sapos inap, orait mi laik bai yu rausim dispela kap long mi.
Tasol yu no ken bihainim laik bilong mi.
Yu mas bihainim laik bilong yu tasol.”
Na Jisas i go long ol tripela disaipel, na em i lukim ol i slip i stap.
Na em i askim Pita olsem, “Olsem wanem?
Yupela i no inap was wantaim mi inap long wan aua, a?
Yupela i mas was na prea i stap.
Nogut traim i kamap long yupela na yupela i pundaun.
Tru, bel em i gat laik bilong mekim samting, tasol bodi em i no gat strong.”
Em i go gen namba 2 taim na i beten olsem, “Papa bilong mi, sapos dispela kap i no inap abrusim mi, na mi mas dringim, orait yu ken bihainim laik bilong yu tasol.”
Na em i kam gen long ol disaipel na i lukim ol i slip i stap, long wanem, ai bilong ol i hevi.
Na em i lusim ol gen na i go beten namba 3 taim, na em i mekim wankain prea olsem em i bin mekim bipo.
Bihain em i kam long ol disaipel na em i tokim ol olsem, “Yupela i slip yet na malolo, a?
Taim i kamap pinis, na nau ol i givim Pikinini Bilong Man long han bilong ol man bilong mekim sin.
Yupela kirap, na yumi go.
Lukim, man i laik givim mi long han bilong ol, em i kamap klostu nau.”
43-50 na Luk 22.
47-53 na Jon 18.
Jisas i toktok yet i stap, na Judas, em wanpela bilong ol 12-pela disaipel, em i kam.
Bikpela lain man tru i kam wantaim em, na ol i holim ol bainat na stik.
Ol bikpris wantaim ol hetman bilong ol manmeri i salim ol i kam.
Dispela man i laik givim Jisas long han bilong ol, em i bin tokim ol long wanpela mak olsem, “Bai mi givim kis long wanpela man.
Dispela man em Jisas.
Yupela holimpas em.”
Na wantu em i kam long Jisas na i tok, “Gutnait, Tisa.”
Na em i givim kis long em.
Na Jisas i tokim em olsem, “Pren, samting yu kam bilong mekim, em yu mas mekim hariap.”
Na ol man i kam na putim han long Jisas na holimpas em.
Orait wanpela man i stap wantaim Jisas, em i pulim bainat bilong en.
Na em i paitim wokboi bilong hetpris na bainat i katim yau bilong en na yau i pundaun.
Tasol Jisas i tokim em olsem, “Putim bainat bilong yu i go bek long paus bilong en.
Olgeta man i pait long bainat, bainat bai i bagarapim ol.
Ating yu no save, mi inap askim Papa bilong mi, na em bai i salim planti ensel moa, i winim 12-pela lain ami, na ol bai i kam helpim mi?
Tasol sapos mi mekim olsem, orait tok i stap long buk bilong God em bai i no inap kamap tru.
Buk bilong God i tok, ol dispela samting i mas kamap long mi.”
Long dispela taim tasol Jisas i tokim ol dispela lain man olsem, “Yupela i kisim ol bainat na stik na yupela i kam bilong holimpas mi, olsem yupela i laik holimpas wanpela man bilong pait na stil, a?
Olgeta de mi bin sindaun insait long banis bilong tempel na mi skulim ol manmeri.
Yupela i no laik holimpas mi long dispela taim?
Tasol dispela olgeta samting i kamap bilong inapim tok ol profet i bin raitim.”
Na olgeta disaipel i lusim Jisas na ol i ranawe.
53-65 na Luk 22.
54-55 na 22.
63-71 na Jon 18.
13-14 na 18.
Ol man i bin holimpas Jisas ol i bringim em i go long haus bilong hetpris Kaiafas.
Na ol saveman bilong lo wantaim ol hetman ol i bung i stap.
Pita i bihainim Jisas i go, tasol em i stap longwe liklik.
Em i go insait long banis bilong haus bilong hetpris, na i sindaun wantaim ol plisman.
Em i laik lukim wanem samting bai i kamap long Jisas.
Ol bikpris wantaim olgeta kaunsil ol i singautim sampela man i kam autim tok giaman long ol pasin Jisas i bin mekim.
Ol i laik painim wanpela rong em i bin mekim inap long ol i ken kilim em i dai.
Na planti man i kam na i sutim tok giaman long em.
Tasol ol i no tokaut long wanpela rong em i bin mekim inap long ol i ken kilim em i dai.
Tasol bihain tupela man i kam na i tok olsem, “Dispela man i bin tok, ‘Mi inap brukim tempel bilong God na sanapim bek long tripela de tasol.’
Na hetpris i sanap na i askim Jisas olsem, “Yu no laik bekim wanpela tok, a?
Olsem wanem long dispela tok ol i sutim long yu?”
Tasol Jisas i no mekim wanpela tok.
Na hetpris i tokim em, “Mi askim yu long nem bilong God i gat laip, na yu mas tok tru antap nau.
Yu dispela man God i makim bilong kisim bek ol manmeri bilong en?
Yu Pikinini Bilong God, o nogat?”
Na Jisas i tokim em olsem, “Yu tok pinis.
Tasol mi tokim yupela, bihain bai yupela i lukim Pikinini Bilong Man i sindaun long han sut bilong God i gat bikpela strong.
Na em bai i stap antap long ol klaut bilong heven na i kam.”
Na hetpris i kirap nogut long dispela tok na i brukim klos bilong em yet na i tok olsem, “Em i tok bilas long God.
Yumi no ken singautim sampela man moa bilong tokaut long pasin bilong dispela man.
Nau tasol yupela i harim em i tok bilas long God.
Yupela i ting bai yumi mas mekim wanem long em?”
Na ol i bekim tok olsem, “Em i gat rong, na em i mas i dai.”
Orait ol i spetim pes bilong Jisas, na ol i paitim em.
Na sampela i solapim em na ol i tok, “Yu man God i makim, yu mekim tok profet nau.
Dispela man i paitim yu, em husat?”
66-72 na Luk 22.
56-62 na Jon 18.
15-18 na 18.
Pita i sindaun i stap ausait, insait long banis bilong haus.
Na wanpela wokmeri i kam klostu long em na i tok, “Yu tu yu bin i stap wantaim Jisas bilong Galili.”
Tasol Pita i tok nogat long ai bilong olgeta man olsem, “Mi no save long dispela tok yu mekim.”
Na bihain em i go long haus i stap long dua bilong banis, na narapela wokmeri i lukim em na i tokim ol manmeri i stap klostu olsem, “Dispela man i bin i stap wantaim Jisas bilong Nasaret.”
Na Pita i tok nogat gen olsem, “Tru antap, mi no save long dispela man.”
Bihain liklik ol man i sanap i stap klostu, ol i kam tokim Pita olsem, “Tru tumas, yu man bilong lain bilong ol.
Nek bilong yu i kamapim yu pinis.”
Orait nau Pita i tok strong tru olsem, “Tru antap, mi no save long dispela man.
Sapos mi no tok tru, orait God i ken bagarapim mi.”
Em i tok pinis, na wantu kakaruk i krai.
Na Pita i tingim gen dispela tok Jisas i bin mekim, “Taim kakaruk i no krai yet, yu bai tok tripela taim olsem yu no save long mi.”
Na Pita i go ausait na i krai nogut tru.
1-2 na Jon 18.
Tulait i kamap, na olgeta bikpris na ol hetman bilong ol manmeri ol i wokim toktok bilong kilim Jisas i dai.
Na bihain ol i pasim em long baklain, na ol i kisim em i go na putim em long han bilong namba wan gavman Pailat.
Judas, em dispela man i bin givim Jisas long han bilong ol birua, em i lukim ol i daunim Jisas long kot na putim hevi long en.
Na em i senisim tingting bilong en na em i kisim dispela 30 mani silva ol bikpris na ol hetman i bin givim long em, na em i bringim i go bek long ol.
Na em i tok olsem, “Mi bin mekim sin.
Dispela man mi givim long han bilong yupela, em i no bin mekim rong.
Na yupela bai i kilim em i dai.”
Tasol ol i bekim tok olsem, “Em i no samting bilong mipela.
Em wari bilong yu tasol.”
Na Judas i tromoi ol dispela mani silva insait long banis bilong tempel, na em i go hangamapim em yet na em i dai.
Ol bikpris i kisim dispela mani silva, na ol i tok, “Dispela mani em i pe bilong kilim man i dai.
Yumi no ken putim wantaim mani bilong tempel.”
Na ol i pasim wanpela tok, na long dispela mani ol i baim hap graun bilong ol man bilong wokim sospen graun.
Ol i laik bai dispela graun i stap matmat bilong ol man bilong ol longwe ples.
Olsem na dispela hap graun i kisim nem, Graun Bilong Blut, na ol man i save kolim olsem yet.
Olsem na wanpela tok bipo God i bin mekim long maus bilong profet Jeremaia em i kamap tru.
Em i bin tok olsem, “Ol i kisim dispela 30 mani silva.
Ol Israel i bin makim dispela pe olsem pe bilong baim dispela man.
Na long dispela mani ol i baim graun bilong man bilong wokim sospen graun, olsem Bikpela i bin tokim mi.”
“Yu king bilong ol Juda, a?”
2-5 na Luk 23.
3-5 na Jon 18.
Jisas i sanap i stap long ai bilong namba wan gavman Pailat, na Pailat i askim em olsem, “Yu king bilong ol Juda, a?”
Na Jisas i tok, “Yu yet yu tok olsem.”
Na ol bikpris wantaim ol hetman ol i sutim planti tok long Jisas.
Tasol em i no bekim wanpela tok.
Olsem na Pailat i askim em gen olsem, “Ating yu no harim olgeta dispela toktok ol i sutim long yu?”
Na Jisas i no bekim wanpela tok long Pailat.
Olsem na Pailat i tingting planti.
6-15 na Luk 23.
13-25 na Jon 18.
Long olgeta yia long dispela bikpela de bilong lotu, namba wan gavman i save lusim wanpela kalabusman.
Ol manmeri yet i save kolim nem bilong wanpela man i stap long kalabus, na Pailat i save lusim dispela man i go long ol.
Na long dispela taim i gat wanpela man nogut tru i stap long kalabus, nem bilong en Jisas Barabas.
Ol manmeri i kam bung pinis, orait Pailat i askim ol olsem, “Yupela i laik bai mi lusim husat i go long yupela?
Bai mi lusim Jisas Barabas, o bai mi lusim dispela Jisas ol i tok God i bin salim em i kam?”
Pailat i tok olsem, long wanem, em i save, ol i bel nogut tasol long Jisas, na ol i bringim em i kam long kot.
Na tu, taim Pailat i sindaun i stap long sia bilong jas, meri bilong en i bin salim tok i kam long em olsem, “Yu no ken mekim wanpela samting long dispela stretpela man.
Long nait mi lukim em long wanpela driman, na mi pilim bikpela hevi.”
Ol bikpris wantaim ol hetman i kirapim bel bilong ol manmeri, long ol i mas singaut long Pailat i mas lusim Barabas na i kilim Jisas i dai.
Na namba wan gavman i askim ol gen olsem, “Yupela i laik bai mi lusim husat bilong dispela tupela man?”
Na ol manmeri i singaut olsem, “Barabas.”
Na Pailat i askim ol, “Na yupela i laik bai mi mekim wanem long dispela Jisas ol i tok God i bin salim em i kam?”
Na olgeta i singaut olsem, “Nilim em long diwai kros.”
Na Pailat i askim ol, “Bilong wanem?
Em i mekim wanem rong?”
Tasol ol i singaut strong moa, “Nilim em long diwai kros.”
Pailat i save nau, ol bai i no inap harim tok bilong en, na bikpela pait i laik kirap.
Olsem na em i kisim sampela wara na em i wasim han bilong en long ai bilong ol manmeri.
Na em i tok olsem, “I no asua bilong mi sapos dispela man i dai.
Em i samting bilong yupela tasol.”
Na olgeta manmeri i bekim tok olsem, “Dispela asua i ken i stap long mipela na long ol pikinini bilong mipela.”
Olsem na Pailat i lusim Barabas i go long ol.
Na em i tok na ol soldia i wipim Jisas.
Na bihain em i givim Jisas long han bilong ol soldia, bai ol i nilim em long diwai kros.
16-20 na Jon 19.
Orait ol soldia bilong namba wan gavman i bringim Jisas i go insait long haus gavman, na olgeta i kam bung long pes bilong em.
Na ol i rausim klos bilong em, na ol i putim wanpela retpela klos long em.
Na ol i kisim ol rop i gat nil na wokim samting olsem hat bilong king, na ol i putim long het bilong em.
Na ol i putim wanpela stik long han sut bilong en.
Na ol i brukim skru long en, na ol i tok bilas long em olsem, “Gude, king bilong ol Juda.”
Na ol i spet long em, na ol i kisim dispela stik ol i bin putim long han bilong Jisas na ol i paitim het bilong en.
Ol i mekim dispela olgeta pasin bilong tok bilas long em pinis, orait ol i rausim dispela klos ol i bin putim long em, na ol i putim bek klos bilong em yet.
Na ol i kisim em i go bilong hangamapim em long diwai kros.
21-32 na Luk 23.
26-43 na Jon 19.
Ol i wokabaut i go, na ol soldia i lukim wanpela man bilong taun Sairini, nem bilong en Saimon.
Na ol i kisim em na mekim em i karim diwai kros bilong Jisas.
Orait ol i go kamap long wanpela ples, nem bilong en Golgota.
As bilong dispela nem i olsem, Ples bilong bun bilong het.
Na long dispela ples ol i givim Jisas sampela wain ol i bin tanim wantaim marasin i gat pait nogut, bai em i dring.
Na em i traim, tasol em i no dring.
Ol soldia i hangamapim Jisas pinis long diwai kros, orait ol i pilai satu bilong tilim ol klos samting bilong en namel long ol yet.
Na ol i sindaun long dispela ples, na ol i was long em.
Antap long het bilong en ol i raitim dispela tok ol i bin kotim em long en.
Ol i raitim tok olsem, “Dispela em Jisas, King bilong ol Juda.”
Klostu long Jisas ol i hangamapim tupela man bilong pait na stil.
Ol i hangamapim wanpela long diwai kros i stap long han sut bilong em, na wanpela long diwai kros i stap long long han kais.
Na ol manmeri i kam i go, ol i tok bilas long em.
Ol i naisim het na i tok, “Yu man bilong brukim tempel na sanapim gen long tripela de tasol, yu ken helpim yu yet.
Sapos i tru yu Pikinini Bilong God, orait lusim diwai kros na kam daun.”
Ol bikpris wantaim ol saveman bilong lo na ol hetman tu ol i tok bilas olsem, “Em i bin helpim ol arapela man, tasol em i no inap helpim em yet.
Em i king bilong Israel.
Orait em i ken lusim diwai kros na i kam daun, na bai yumi bilip long em.
Em i bilip long God na i tok, ‘Mi Pikinini Bilong God.’
Orait, sapos God i laikim em, God i ken helpim em nau.”
Tupela stilman ol i bin hangamapim long ol diwai kros klostu long Jisas, tupela tu i mekim ol wankain tok bilas tasol long em.
33-41 na Luk 23.
44-49 na Jon 19.
Long 12 klok, tudak i karamapim graun olgeta, i go inap long 3 klok long apinun.
Na klostu long 3 klok Jisas i singaut strong olsem, “Eli, Eli, lema sabaktani?”
As bilong dispela tok i olsem, “God bilong mi, God bilong mi, bilong wanem yu lusim mi?”
Sampela man i sanap klostu, ol i harim dispela tok, na ol i tok, “Dispela man i singautim Elaija.”
Na kwiktaim wanpela bilong ol i ran i go kisim wanpela spans na putim long wain.
Na taim wain i pulap long en, em i pasim long wanpela stik na i givim long Jisas bilong dring.
Tasol ol arapela i tok, “Wet, yumi lukim pastaim.
Ating bai Elaija i kam helpim em, o nogat?”
Jisas i singaut strong moa gen, na em i lusim spirit bilong en i go na em i dai.
Long dispela taim tasol dispela bikpela laplap i hangamap i stap insait long tempel em i bruk long antap i go inap long daunbilo bilong en, na i kamap tupela hap.
Na graun i guria, na ol bikpela ston i bruk.
Na ol ples matmat i op, na planti manmeri bilong God, bipo ol i dai pinis, nau ol i kirap.
Ol i lusim matmat, na bihain long Jisas i kirap bek pinis, ol i go insait long taun bilong God.
Na planti man i lukim ol.
Kepten wantaim ol soldia i was long Jisas i stap, ol i lukim graun i guria na ol samting i kamap, na ol i pret moa.
Na ol i tok olsem, “Tru tumas, dispela man em i Pikinini Bilong God.”
Planti meri tu i stap, ol i bin bihainim Jisas na i lusim Galili na i kam bilong helpim em.
Ol dispela meri i sanap longwe liklik na ol i lukluk i stap.
Wanpela namel long ol em Maria bilong taun Makdala.
Na wanpela em Maria, mama bilong Jems tupela Josep.
Na wanpela em mama bilong tupela pikinini bilong Sebedi.
42-47 na Luk 23.
50-55 na Jon 19.
Long apinun wanpela maniman bilong taun Arimatea, nem bilong en Josep, em i kam.
Em tu i disaipel bilong Jisas.
Em i go long Pailat na i askim Pailat long larim em i kisim bodi bilong Jisas.
Orait Pailat i tokim ol soldia na ol i givim bodi long Josep.
Na Josep i kisim bodi na i karamapim long klinpela waitpela laplap.
Na em i kisim bodi i go na putim insait long nupela matmat bilong em yet.
Dispela matmat em wanpela hul bilong ston Josep i bin tokim ol man long wokim.
Na Josep i tantanim wanpela bikpela ston i kam pasim maus bilong hul.
Em i mekim olsem pinis, na em i go.
Maria bilong Makdala wantaim narapela Maria, tupela i stap.
Tupela i sindaun klostu long matmat, na tupela i lukluk i stap.
Farisi ol i go lukim Pailat.
Ol i tokim em olsem, “Bikman, mipela i tingim wanpela tok dispela man bilong giaman i bin mekim long taim em i stap yet.
Em i tok, ‘Bihain long tripela de bai mi kirap bek.’
Olsem na yu mas tok na ol i ken pasim gut dispela matmat inap long tripela de.
Nogut ol disaipel bilong en i kam stilim bodi bilong en na tokim ol manmeri olsem, ‘Em i kirap bek long matmat.’
Na dispela nupela tok giaman bilong ol bai i winim tok giaman em i bin mekim bipo.”
Orait Pailat i tokim ol olsem, “Yupela kisim ol soldia na tokim ol long was i stap long dispela matmat.
Yupela go na mekim olgeta samting yupela i laik mekim bilong pasim strong dispela matmat.”
Orait na ol i go pasim matmat.
Ol i putim mak bilong tambuim dispela ston i stap long maus bilong hul, na ol i putim ol soldia bilong was long matmat.
1-10 na Luk 24.
1-10 na Jon 20.
Maria bilong Makdala wantaim narapela Maria tupela i kam bilong lukim matmat.
Na wantu tasol bikpela guria i kamap.
Ensel bilong Bikpela i lusim heven na i kam daun, na em i tantanim ston i go lusim maus bilong hul na em i sindaun i stap antap long en.
Pes bilong ensel i lait olsem lait bilong klaut, na klos bilong en i waitpela olsem ais.
Ol soldia i pret long em, na ol i guria nogut, na ol i kamap olsem ol man i dai pinis.
Tasol ensel i tokim tupela meri olsem, “Yutupela i no ken pret.
Mi save, yutupela i kam bilong painim Jisas, em dispela man ol i bin hangamapim long diwai kros.
Em i no i stap hia.
Em i kirap pinis, olsem bipo em i bin tok.
Yutupela kam lukim ples em i bin slip long en.
Na yutupela go kwiktaim na tokim ol disaipel bilong en olsem, em i lusim matmat na i kirap bek pinis.
Em i go paslain long yupela long Galili, na yupela bai i lukim em long dispela hap.
Mi kam bilong givim dispela tok long yupela.”
Tupela meri i pret tru, tasol tupela i amamas moa moa yet, na kwiktaim tupela i lusim matmat na i ran i go bilong tokim ol disaipel bilong en.
Na Jisas i bungim tupela long rot, na i tok, “Moning tru.”
Na tupela i go klostu na i holim lek bilong en, na tupela i lotu long em.
Na Jisas i tokim tupela olsem, “Yutupela i no ken pret.
Yutupela go tokim ol brata bilong mi long ol i mas i go long Galili.
Ol bai i lukim mi long dispela hap.”
Tupela meri i go yet, na sampela soldia i bin was long matmat ol i go insait long taun, na ol i tokim ol bikpris long olgeta samting i bin kamap.
Na ol bikpris i bung wantaim ol hetman, na ol i wokim wanpela tok.
Ol i givim planti mani long ol soldia, na ol i tok, “Yupela i mas tok olsem, ‘Ol disaipel bilong en i kam long nait, na taim mipela i slip, ol i stilim bodi bilong en.’
Na sapos namba wan gavman i harim dispela tok, orait mipela i ken stretim tok wantaim em, na bai yupela i no gat trabel.”
Orait ol soldia i kisim mani, na ol i bihainim dispela tok bilong ol bikman.
Na dispela tok i go nabaut namel long ol Juda, na ol Juda i save mekim dispela tok yet i kam inap long nau.
14-18 na Luk 24.
36-49 na Jon 20.
Ol 11-pela disaipel i wokabaut i go long Galili, na ol i kamap long dispela maunten Jisas i bin tok bai ol i mas i go long en.
Na ol i lukim Jisas, na ol i lotu long em.
Tasol ol i gat tupela tingting.
Na Jisas i kam klostu na i tokim ol olsem, “God i givim mi bikpela namba na strong bilong bosim olgeta samting long heven na long graun.
Olsem na yupela i mas i go mekim olgeta lain manmeri i kamap disaipel bilong mi.
Na yupela baptaisim ol long nem bilong Papa na bilong Pikinini na bilong Holi Spirit.
Na yupela lainim ol long bihainim olgeta tok mi bin givim long yupela.
Mi save stap wantaim yupela olgeta de, i go inap long dispela taim i pinis.”
Namba wan tok bilong buk Mak i tok olsem, “Dispela em i gutnius bilong Jisas Krais, Pikinini Bilong God.”
Na long dispela buk yumi lukim Jisas em i man i gat strong na namba bilong mekim olkain wok.
Yumi lukim strong na namba bilong en long taim em i skulim ol manmeri na long taim em i rausim ol spirit nogut na long taim em i lusim sin bilong ol manmeri.
Mak i stori planti long wok bilong Jisas, tasol em i no stori planti long ol toktok Jisas i bin mekim bilong skulim ol manmeri.
Pastaim Mak i stori long wok bilong Jon bilong Baptais na long Jisas i kisim baptais na Satan i traim em.
Bihain yumi lukim Jisas i marimari long ol man i karim ol kain kain hevi, na em i skulim ol.
Pastaim ol disaipel i no klia tumas long as bilong ol samting Jisas i mekim, tasol isi isi ol i kisim save long em.
Yumi lukim tu ol man i kamap birua bilong Jisas na ol i givim planti hevi long em.
Na long las hap bilong Gutnius em i raitim, Mak i stori long Jisas i dai na i kirap bek.
1-12 na Luk 3.
1-9 na 3.
15-17 na Jon 1.
Jisas Krais, Pikinini Bilong God.
Dispela gutnius em i kamap pastaim olsem profet Aisaia i bin raitim, “Harim.
Bai mi salim wanpela man bilong autim tok bilong mi, na em i go paslain long yu.
Na em bai i redim rot bilong yu.
Long ples i no gat man, maus bilong wanpela man i singaut olsem, ‘Redim rot bilong Bikpela.
Stretim ol rot bilong en.’
Jon, dispela man bilong givim baptais, em i kamap long ples i no gat man, na em i autim tok long ol manmeri i mas tanim bel na kisim baptais, na bai God i lusim sin bilong ol.
Na olgeta Judia na olgeta manmeri bilong Jerusalem ol i go long Jon.
Na ol i autim sin bilong ol, na Jon i baptaisim ol long wara Jordan.
Jon i save putim klos ol i wokim long gras bilong kamel, na em i save pasim let long bel bilong en.
Na em i save kaikai ol grasopa wantaim hani bilong bus.
Em i autim tok olsem, “Wanpela man i kam bihain long mi, na strong bilong en i winim strong bilong mi.
Mi no gutpela man inap long mi brukim skru na lusim string i pasim su bilong em.
Mi save baptaisim yupela long wara.
Tasol em bai i baptaisim yupela long Holi Spirit.”
13-17 na Luk 3.
Long dispela taim Jisas i lusim taun Nasaret long distrik Galili na i kam.
Na Jon i baptaisim em long wara Jordan.
Na Jisas i lusim wara na i kam antap, na wantu em i lukim heven i op, na Holi Spirit i kam daun long em olsem wanpela bilong ol dispela pisin ol i kolim balus.
Na long heven wanpela maus i singaut olsem, “Yu Pikinini bilong mi.
Mi laikim yu tumas.
Bel bilong mi em i amamas long yu.”
1-11 na Luk 4.
Na long dispela taim stret Holi Spirit i salim Jisas i go long ples i no gat man.
Na Jisas i stap long ples i no gat man inap long 40 de, na Satan i traim em.
Em i stap wantaim ol wel abus.
Na ol ensel i helpim em.
12-17 na Luk 4.
Taim ol i kalabusim Jon pinis, Jisas i kam kamap long distrik Galili na i wok long autim gutnius bilong God.
Em i tok olsem, “Taim God i makim em i kamap pinis, na Kingdom bilong God em i kam klostu pinis.
Yupela i mas tanim bel na bilip long gutnius.”
18-22 na Luk 5.
Jisas i wokabaut arere long raunwara Galili, na em i lukim Saimon wantaim brata bilong en Andru.
Tupela i wok long tromoi umben long raunwara.
Tupela i save wok bisnis long kisim pis.
Na Jisas i tokim tupela olsem, “Yutupela kam bihainim mi, na bai mi lainim yutupela long pasin bilong kisim ol manmeri.”
Na kwiktaim tupela i lusim umben na i go bihainim em.
Jisas i wokabaut i go moa liklik, na em i lukim Jems, pikinini bilong Sebedi, wantaim brata bilong en Jon.
Ol umben bilong tupela i bruk na tupela i stap long bot na i wok long stretim umben.
Na em i singautim tupela, na tupela i lusim papa Sebedi i stap long bot wantaim ol wokman, na tupela i go bihainim Jisas.
Jisas wantaim ol arapela man ol i go long taun Kaperneam.
Na long taim de Sabat i kamap em i go insait long haus lotu na em i autim tok long ol manmeri.
Ol i harim tok bilong em, na ol i kirap nogut tru, long wanem, em i no skulim ol olsem ol saveman bilong lo i save mekim.
Em i skulim ol olsem man i gat namba.
Long dispela taim wanpela man i stap long haus lotu bilong ol, na wanpela spirit nogut i stap long em.
Orait dispela man i singaut olsem, “Jisas bilong Nasaret, yu kam bilong mekim wanem long mipela?
Ating yu kam bilong bagarapim mipela?
Mi save long yu.
Yu dispela gutpela stretpela man i kam long God yet.”
Tasol Jisas i krosim dispela spirit nogut na i tokim em olsem, “Yu pasim maus na yu lusim dispela man.”
Na spirit nogut i sakim dispela man, na i singaut bikmaus tru, na i lusim dispela man.
Na olgeta manmeri i kirap nogut, na ol i toktok namel long ol yet olsem, “Wanem samting i kamap nau?
Dispela man i autim wanpela nupela tok, na em i autim tok olsem man i gat namba.
Na taim em i givim tok long ol spirit nogut, ol i save harim tok bilong en.”
Na kwiktaim stori bilong ol samting Jisas i mekim i raun long olgeta hap bilong Galili.
14-15 na Luk 4.
Jisas wantaim ol arapela man i lusim haus lotu na i go ausait, na ol i go stret long haus bilong Saimon tupela Andru.
Na Jems na Jon i go wantaim.
Mama bilong meri bilong Saimon i slip i stap long bet, long wanem, em i gat sik na skin bilong en i hat.
Na kwiktaim ol i tokim Jisas long em i sik.
Na Jisas i go long em, na i holim han bilong en na i kirapim em.
Na sik i lusim dispela meri, na em i redim kaikai bilong ol.
16-17 na Luk 4.
Long taim san i go daun long apinun, na ol i bringim ol sikman i kam long Jisas.
Na ol i bringim tu ol manmeri i gat spirit nogut i stap long ol.
Olgeta manmeri bilong dispela taun ol i kam bung i stap klostu long dua bilong haus.
Orait Jisas i mekim orait planti manmeri i gat kain kain sik.
Na em i rausim planti spirit nogut.
Ol spirit nogut ol i save long em, olsem na em i tambuim ol long ol i no ken toktok.
Long moningtaim tru Jisas i kirap na i go ausait na em i go long wanpela hap i no gat man, na em i prea i stap.
Na bihain Saimon wantaim ol wantok bilong en ol i go painim Jisas.
Ol i lukim em pinis na ol i tokim em olsem, “Olgeta manmeri i wok long painim yu.”
Na em i tokim ol olsem, “Maski, yumi go long ol arapela taun i stap klostu.
Mi laik autim tok long ol tu, long wanem, em dispela wok tasol mi kam bilong mekim.”
Na em i raun i go long olgeta hap bilong Galili, na em i autim tok insait long ol haus lotu bilong ol, na em i rausim ol spirit nogut.
1-4 na Luk 5.
Wanpela man i gat sik lepra i kam long Jisas na i askim em strong.
Dispela man i brukim skru na i tokim Jisas olsem, “Sapos yu laik, yu inap long mekim mi i kamap klin long ai bilong God.”
Na Jisas i sori tru long em, na i putim han long em, na i tokim em olsem, “Mi laik.
Yu kamap klin.”
Orait wantu sik lepra i lusim dispela man, na em i kamap klin.
Na Jisas i salim em i go hariap, na i tok strong long em olsem, “Lukaut gut.
Yu no ken tokim wanpela man long dispela samting i bin kamap long yu.
Yu go soim skin bilong yu long pris, na mekim ofa bilong soim olsem skin bilong yu i kamap klin pinis, olsem Moses i bin tok.
Na bai ol man i ken save, sik bilong yu i pinis.”
Tasol dispela man i go, na em i tokim ol manmeri long olgeta dispela samting i bin kamap long em.
Em i autim dispela stori long olgeta hap.
Olsem na Jisas i no inap i go moa insait long wanpela taun long ai bilong ol manmeri.
Em i stap ausait tasol, long ol hap i no gat man.
Na ol manmeri bilong olgeta hap ol i kam long em.
1-8 na Luk 5.
Sampela de i go pinis, na Jisas i go long taun Kaperneam gen.
Na ol manmeri i harim tok long em i stap long haus.
Na planti manmeri i kam bung, na haus i pulap tru.
Na klostu long dua tu i no gat hap ples i stap nating.
Na Jisas i wok long autim tok long ol.
Na ol i bringim wanpela sikman i kam long em.
Bun bilong dispela man i dai olgeta.
Na 4-pela man i karim dispela sikman i kam.
Ples i pas tru, na ol i no inap bringim sikman i kam klostu long Jisas.
Olsem na ol i karim sikman i go antap long rup bilong dispela haus Jisas i stap long en.
Na ol i rausim hap bilong rup, na ol i slekim bet sikman i slip long en i go daun insait long haus.
Jisas i lukim olsem ol i bilip tru, na em i tokim dispela sikman olsem, “Pikinini, mi lusim pinis ol sin bilong yu.”
Sampela saveman bilong lo i sindaun i stap long haus, na long bel bilong ol ol i tingting olsem, “Olsem wanem na dispela man i mekim dispela kain tok?
Em i laik kisim ples bilong God.
Em i wok bilong God wanpela tasol.”
Na wantu Jisas i save pinis long bel bilong en long dispela tingting bilong ol.
Na em i askim ol olsem, “Bilong wanem yupela i gat dispela kain tingting long bel bilong yupela?
Wanem tok em i isi long mi mekim long dispela man?
‘Yu kirap na kisim bet bilong yu na wokabaut’?
Tasol mi laik bai yupela i save olsem, Pikinini Bilong Man em i gat strong long dispela graun, na em inap long lusim ol sin.”
Orait na Jisas i lukluk i go long dispela man bun bilong en i dai olgeta, na i tokim em olsem, “Mi tokim yu, yu kirap na kisim bet bilong yu, na yu go long haus bilong yu.”
Na dispela man i kirap na long ai bilong olgeta manmeri em i kisim bet bilong en kwiktaim na i wokabaut i go.
Na olgeta manmeri i kirap nogut tru, na ol i litimapim nem bilong God, na ol i tok, “Bipo mipela i no lukim kain samting olsem.
9-13 na Luk 5.
Orait Jisas i wokabaut i go gen long nambis bilong raunwara Galili.
Na bikpela lain manmeri i kam long em, na em i givim tok bilong God long ol.
Na em i wokabaut i go, na em i lukim Livai, pikinini bilong Alfius, i sindaun i stap long haus takis.
Na Jisas i tokim em olsem, “Yu kam bihainim mi.”
Na Livai i kirap i go bihainim em.
Jisas i sindaun kaikai long haus bilong Livai.
Na planti man bilong kisim takis na planti man bilong mekim sin, ol i sindaun kaikai wantaim Jisas na ol disaipel bilong en.
Na sampela saveman bilong lo, ol i man bilong lain Farisi, ol i lukim Jisas i kaikai wantaim ol dispela man bilong mekim sin na ol man bilong kisim takis.
Na ol i askim ol disaipel bilong Jisas olsem, “Watpo em i save kaikai wantaim ol man bilong kisim takis na ol man bilong mekim sin?”
Jisas i harim dispela tok, na em i tokim ol dispela saveman olsem, “Ol man i no gat sik ol i no save go long dokta.
Ol sikman tasol i save go long dokta.
Olsem tasol, mi no kam bilong singautim ol stretpela man.
Mi kam bilong singautim ol man i save mekim sin.”
14-17 na Luk 5.
Wanpela taim ol disaipel bilong Jon na ol Farisi tu ol i tambu long kaikai.
Na sampela man i kam askim Jisas olsem, “Olsem wanem na ol disaipel bilong Jon na ol disaipel bilong ol Farisi ol i save tambu long kaikai, tasol ol disaipel bilong yu i no save tambu long kaikai?”
Na Jisas i tokim ol olsem, “Sapos wanpela man i laik marit, ating ol wantok bilong en inap tambu long kaikai long taim em i stap yet wantaim ol?
Taim dispela man i laik marit em i stap yet wantaim ol, ol i no inap tambu long kaikai.
Tasol bihain, taim ol i kisim dispela man i go pinis na em i no moa i stap wantaim ol wantok bilong en, orait long dispela taim ol bai i tambu long kaikai.
Sapos em i mekim olsem, orait taim ol i wasim saket dispela laplap bilong pasim hul em bai i go liklik na brukim saket gen.
Nupela bai i brukim olpela, na hul bai i kamap bikpela moa.
Na i no gat man i save pulimapim nupela wain long olpela skin meme.
Sapos em i mekim olsem, orait wain bai i brukim skin meme, na wain na skin meme bai i lus wantaim.
Ol i save pulimapim nupela wain long ol nupela skin meme.”
1-8 na Luk 6.
Long wanpela de Sabat Jisas i wokabaut namel long ol gaden wit.
Na ol disaipel bilong en ol i wokabaut wantaim em, na ol i kisim sampela kaikai bilong wit.
Na ol Farisi i askim Jisas olsem, “Harim.
Watpo ol i mekim dispela pasin i tambu long mekim long de Sabat?”
Orait Jisas i bekim tok bilong ol olsem, “Ating yupela i no bin ritim dispela stori long samting Devit i bin mekim bipo?
Mi tok long dispela taim em wantaim ol lain bilong en ol i sot long kaikai na ol i hangre.
Abiatar i stap hetpris, na Devit i go insait long haus bilong God, na em i kaikai dispela bret ol i save putim i stap long pes bilong God.
Dispela bret i tambu, na ol pris tasol inap long kaikai.
Tasol Devit em i kaikai, na em i givim long ol lain bilong en tu.
Yupela i no bin ritim dispela tok, a?”
Na Jisas i tokim ol moa olsem, “God i no putim ol manmeri bilong helpim de Sabat.
Em i putim de Sabat bilong helpim ol manmeri.
Olsem na Pikinini Bilong Man em i bosim de Sabat tu.”
9-14 na Luk 6.
Jisas i go insait long haus lotu gen.
Na wanpela man i stap, wanpela han bilong en i dai pinis.
Na ol man i was gut long Jisas, long wanem, ol i laik save, em bai i mekim orait dispela man long de Sabat, o nogat.
Ol i ting, sapos Jisas i mekim dispela kain pasin, ol bai i kotim em.
Orait Jisas i tokim dispela man, han bilong en i nogut, olsem, “Yu kam hia.”
Na Jisas i askim ol olsem, “Ating yumi ken mekim gutpela pasin long de Sabat, o yumi ken mekim pasin nogut?
Ating yumi ken helpim ol man na mekim ol i stap gut, o yumi ken kilim ol i dai?”
Tasol ol man i no bekim wanpela tok.
Na Jisas i lukluk raun long ol, na em i belhat.
Em i lukim bel bilong ol i pas, na em i bel hevi long dispela.
Na em i tokim dispela man olsem, “Stretim han bilong yu.”
Orait em i stretim han, na han i kamap gutpela gen.
Na kwiktaim ol Farisi i kirap na lusim haus na i go, na ol i bung wantaim lain bilong Herot.
Ol i wokim toktok bilong painim rot long kilim Jisas i dai.
Jisas wantaim ol disaipel bilong en i lusim dispela ples na ol i go long raunwara Galili.
Na bikpela lain manmeri i bihainim em i go.
Ol manmeri bilong distrik Galili na bilong distrik Judia na bilong taun Jerusalem na bilong distrik Idumea na bilong graun i stap long hapsait bilong wara Jordan na bilong hap bilong taun Tair na Saidon, ol i harim tok long ol samting Jisas i mekim, na bikpela lain manmeri tru i kam long em.
Na Jisas i tokim ol disaipel olsem, “Bikpela lain manmeri moa i stap.
Nogut ol i pas long mi na subim mi strong.
Bringim wanpela bot i kam sambai, na sapos ol manmeri i pas tru, mi ken kalap long bot.”
Bipo Jisas i bin mekim orait planti manmeri, olsem na ol manmeri i gat sik ol i laik putim han long em, na ol i wok long subim ol arapela bai ol yet i ken i go klostu long em.
Na taim ol spirit nogut i lukim em, ol i save brukim skru long em na singaut olsem, “Yu Pikinini Bilong God.”
Tasol Jisas i save tambuim ol strong long ol i no ken tokaut ples klia long em yet em i husat tru.
1-4 na Luk 6.
Jisas i go antap long maunten.
Em i laik makim sampela man long stap wantaim em.
Na em i singautim ol dispela man, na ol i kam long em.
Na em i makim 12-pela man, bai ol i stap wantaim em, na em i givim nem aposel long ol.
Em i laik salim ol i go bilong autim tok bilong God, na em i laik givim strong long ol bilong rausim ol spirit nogut.
Em i makim 12-pela.
Wanpela em Saimon, na Jisas i givim narapela nem Pita long em.
Na em i makim tu Jems, pikinini bilong Sebedi, wantaim brata bilong en Jon.
Na em i kolim tupela long nem Boanerges.
Mining bilong dispela nem i olsem, “Ol man i olsem klaut i pairap.”
Na em i makim tu Andru na Filip na Bartolomyu na Matyu na Tomas na Jems, em pikinini bilong Alfius, na Tadius na Saimon, em wanpela man bilong lain Selot, na Judas Iskariot, em dispela man bihain em i givim Jisas long han bilong ol man i laik mekim nogut long em.
24-32 na Luk 11.
14-23 na 12.
Jisas i go long haus.
Na ol bikpela lain manmeri i kam bung gen, olsem na Jisas wantaim ol disaipel ol i no gat taim bilong kaikai.
Ol wanblut bilong Jisas i harim tok long ol samting Jisas i mekim, na ol i kam bilong kisim em.
Ol i tok olsem, “Em i longlong pinis.”
Sampela saveman bilong lo i stap long Jerusalem ol i kam daun, na ol i tok olsem, “Belsebul i stap long em.
Em i save rausim ol spirit nogut long strong bilong Belsebul tasol, em hetman bilong ol spirit nogut.”
Na Jisas i singautim ol i kam klostu long em, na em i mekim sampela tok piksa long ol.
Em i tok olsem, “Olsem wanem na Satan inap rausim Satan?
Sapos ol man bilong wanpela kantri i bruk tupela lain na ol i pait, dispela kantri bai i no inap i stap strong.
Na sapos ol man bilong wanpela haus ol i bruk tupela lain na ol i pait, dispela haus i no inap i stap strong.
Na sapos Satan i birua long em yet na lain bilong en i bruk, orait em i no inap i stap strong.
Em bai i pinis olgeta.
Em i mas pasim dispela strongpela man long baklain pastaim.
Sapos em i mekim olsem, orait nau bai em inap kisim ol samting i stap long haus bilong dispela man.
“Mi tok tru long yupela olsem, God bai i lusim olgeta sin na olgeta tok nogut ol manmeri i mekim.
Tasol sapos man i mekim tok nogut long Holi Spirit, God bai i no inap lusim dispela sin bilong en, nau na bihain tu.
Asua bilong dispela sin bai i stap long em oltaim oltaim.”
Jisas i tok olsem, long wanem, ol i bin tok, “Em i gat spirit nogut i stap long em.”
Husat em i mama na brata bilong Jisas?
46-50 na Luk 8.
Long dispela taim mama wantaim ol brata bilong Jisas ol i kamap.
Ol i sanap ausait, na ol i salim tok i go long em.
Ol i laik bai em i kam long ol.
Bikpela lain manmeri i sindaun raunim em, na ol i tokim em olsem, “Harim.
Mama bilong yu wantaim ol brata na susa bilong yu ol i stap ausait na i singaut long yu.”
Na em i bekim tok bilong ol olsem, “Husat em i mama na brata bilong mi?”
Em i lukluk raun long ol manmeri i sindaun raun long em, na em i tok, “Lukim mama bilong mi wantaim ol brata bilong mi.
Man o meri i save bihainim laik bilong God, em i brata na susa na mama bilong mi.”
1-9 na Luk 8.
Jisas i kirapim wok gen long skulim ol manmeri long arere bilong raunwara.
Na bikpela lain manmeri moa ol i kam long em.
Olsem na em i kalap long wanpela bot i stap long raunwara, na em i sindaun long en.
Na olgeta manmeri ol i stap long nambis klostu long wara.
Na Jisas i mekim planti tok piksa long ol bilong skulim ol.
Em i givim tok olsem long ol, “Yupela harim.
Wanpela man i go tromoi pikinini wit long gaden.
Em i wok long tromoi i go, na sampela pikinini wit i pundaun long rot, na ol pisin i kam kaikai.
Na sampela pikinini wit i pundaun long hap graun i gat ston, na i no gat planti graun long en.
Graun i no daun tumas, olsem na dispela wit i kamap kwik.
Tasol taim san i kam antap em i kukim dispela wit.
Na wit i no gat rop, olsem na em i drai olgeta, na i dai.
Na sampela pikinini wit i pundaun namel long ol rop i gat nil.
Na ol rop i gat nil ol i kamap na i karamapim wit, na wit i no karim kaikai.
Tasol sampela pikinini wit i pundaun long gutpela graun, na wit i kamap bikpela, na i karim kaikai.
Sampela i karim 30, na sampela i karim 60, na sampela i karim 100.”
Na Jisas i tokim ol olsem, “Man i gat yau em i mas harim dispela tok.”
10-17 na Luk 8.
Taim ol bikpela lain manmeri i go pinis, orait ol 12-pela disaipel wantaim ol man i save stap wantaim Jisas, ol i askim em long as bilong ol tok piksa.
Na Jisas i tokim ol olsem, “God i soim yupela pinis long as bilong tok hait bilong kingdom bilong God.
Tasol ol man i stap ausait, ol i harim olgeta tok long tok piksa tasol.
Olsem na ‘Bai ol i lukluk planti taim, tasol bai ol i no luksave long wanpela samting.
Na bai ol i harim tok planti taim, tasol bai ol i no save long as bilong en, nogut ol i tanim bel, na God i lusim sin bilong ol.’
18-23 na Luk 8.
Na Jisas i tokim ol disaipel olsem, “Yupela i no save long as bilong dispela tok piksa, a?
Olsem bai yupela i save olsem wanem long olgeta arapela tok piksa?
Dispela man i planim kaikai em i planim tok bilong God.
Tok i save pundaun long rot em i olsem ol lain manmeri ol i harim tok, na wantu tasol Satan i save kam na rausim dispela tok God i bin planim long bel bilong ol.
Na sampela manmeri ol i olsem pikinini wit i pundaun long graun i gat ston.
Ol i harim tok, na ol i save kisim kwiktaim, na ol i amamas long en.
Tasol ol i no gat rop bilong ol.
Ol i save stap liklik taim tasol.
Taim ol man i laik daunim tok bilong God ol i givim hevi long ol dispela manmeri na mekim nogut long ol, orait bilip bilong ol i save bagarap kwiktaim.
Na sampela manmeri ol i olsem pikinini wit i pundaun namel long ol rop i gat nil.
Dispela lain ol i harim tok, tasol ol i tingting planti long ol samting bilong graun na ol i wari long bungim planti mani na ol i mangal long ol kain kain samting.
Ol dispela samting i karamapim tok bilong God, na em i no karim kaikai.
Tasol sampela manmeri ol i olsem pikinini wit i pundaun long gutpela graun.
Ol i harim tok, na ol i kisim na holim, na ol i karim kaikai.
Sampela i karim 30, na sampela i karim 60, na sampela i karim 100.”
Orait Jisas i tokim ol disaipel olsem, “Ating ol man i save kisim lam i kam bilong putim aninit long wanpela baket o wanpela bet?
Ol i save putim antap long tebol.
Olgeta samting i stap hait, bihain bai em i kamap long ples klia.
Na olgeta samting ol man i karamapim i stap, bihain bai ol i kamap long ples klia.
Man i gat yau em i mas harim dispela tok.”
Na em i tokim ol moa olsem, “Tok yupela i harim, em yupela i mas tingim gut.
Skel yupela i save givim long ol man, dispela skel tasol bai God i bekim long yupela.
Na bai em i skruim sampela moa long yupela.
Sapos wanpela man i gat sampela samting pinis, orait God bai i givim sampela moa long em.
Tasol sapos man i no gat ol samting, orait God bai i rausim ol liklik samting em i holim pinis.”
Jisas i tok moa olsem, “Kingdom bilong God em i olsem wanpela man i tromoi ol pikinini kaikai i go long graun.
Na long olgeta nait dispela man i save slip, na long san em i save kirap na raun mekim wok bilong en.
Na ol dispela pikinini kaikai i kamap na i go bikpela olsem wanem, em dispela man i no save.
Graun yet em i mekim na ol pikinini i kamap, na bihain ol i karim kaikai.
Pastaim ol lip i kamap, na bihain ol het i kamap, na bihain kaikai i kamap bikpela insait long ol het.
Na taim kaikai i redi pinis bilong kisim, orait dispela man i save katim, long wanem, taim bilong kisim kaikai em i kamap pinis.”
31-32 na Luk 13.
Na Jisas i tok moa olsem, “Bai yumi tok, kingdom bilong God i olsem wanem samting?
Yumi ken mekim wanem kain tok piksa?
Em i olsem pikinini bilong dispela kain sayor ol i kolim mastet.
Pikinini bilong mastet em i no olsem ol arapela pikinini kaikai bilong graun.
Em i liklik tru.
Ol i save planim dispela long graun.
Ol i planim pinis, na em i kamap na i go bikpela, na i winim olgeta kain sayor long gaden.
Em i gat ol bikpela han, na ol pisin inap i kam long ol han bilong en na wokim haus bilong ol long ples kol.”
Taim Jisas i autim tok long ol manmeri em i save mekim planti tok piksa olsem, inap long mak bilong tingting bilong ol.
Em i no autim klia wanpela tok long ol manmeri.
Em i save autim long tok piksa tasol.
Na taim ol disaipel tasol i stap wantaim em, em i save autim as bilong olgeta tok long ol.
23-27 na Luk 8.
Long apinun long dispela de yet, Jisas i tokim ol disaipel olsem, “Yumi go long hapsait bilong raunwara.”
Orait ol i lusim dispela bikpela lain manmeri na ol i kalap long dispela bot Jisas i sindaun pinis long en, na ol i kisim em i go wantaim ol.
Na ol arapela bot tu i go wantaim ol.
Na traipela win i kirap, na si i kalap i go insait long bot, na wara i laik pulap long bot.
Na Jisas i stap long stan bilong bot, na em i slip long wanpela pilo.
Orait ol i kirapim em na ol i tok, “Tisa, klostu yumi laik lus, na ating yu no wari liklik long yumi bai i dai?”
Na Jisas i kirap, na i krosim win, na i tokim wara olsem, “Inap nau.
Yu dai nau!”
Na win i dai, na wara i no mekim nais liklik.
Na em i askim ol disaipel olsem, “Bilong wanem yupela i pret?
Yupela i no bilip, a?”
Na ol i pret nogut tru, na ol i toktok namel long ol yet olsem, “Dispela man em i husat tru, na win wantaim wara i harim tok bilong em?”
28-34 na Luk 8.
Jisas wantaim ol disaipel bilong en i go kamap long hapsait bilong raunwara Galili, long graun bilong ol Gerasa.
Em i lusim bot pinis, na kwiktaim wanpela man i gat spirit nogut i kam bungim Jisas.
Dispela man i stap nabaut long ples matmat na i kam.
Em i save slip long ples matmat.
Na i no gat wanpela man inap long pasim em, maski ol i pasim em long sen.
Planti taim ol i bin pasim em long ol hankap na sen.
Tasol em i save brukim ol sen na hankap tu.
Em i strong tumas, na i no gat man inap long holimpas em.
Oltaim long san na long nait em i save stap long matmat na long ples maunten.
Na em i save singaut nogut na katim skin bilong em yet long ston.
Em i lukim Jisas i stap longwe yet, na em i ran i kam na i brukim skru klostu long lek bilong Jisas.
Na em i singaut bikmaus tru olsem, “Jisas, yu Pikinini bilong God Antap Tru, yu laik mekim wanem long mi?
Mi askim yu strong long nem bilong God, yu no ken mekim nogut long mi.”
Em i singaut olsem, long wanem, Jisas i bin tokim em olsem, “Yu spirit nogut, yu mas lusim dispela man.”
Orait Jisas i askim em olsem, “Wanem nem bilong yu?”
Na em i tok, “Nem bilong mi Ami.
Long wanem, mipela i bikpela lain.”
Na em i askim Jisas strong long em i no ken rausim ol dispela spirit nogut na mekim ol i lusim dispela hap graun.
Wanpela bikpela lain pik ol i kaikai i stap long liklik maunten klostu.
Na ol spirit nogut i askim Jisas strong olsem, “Yu mas salim mipela i go insait long ol dispela pik.”
Orait Jisas i larim ol i go.
Na ol spirit nogut i lusim dispela man, na ol i go insait long ol pik.
Na ol dispela lain pik i ran strong tru i go daun long wanpela ples nogut.
Na ol i pundaun long raunwara, na ol i dring wara na i dai.
Ol wasman bilong pik i lukim na ol i ranawe, na ol i bringim tok i go long taun na long ol hap nabaut.
Na ol manmeri i kam lukim wanem samting tru i bin kamap.
Ol i kamap long Jisas, na ol i lukim dispela man, bipo ol dispela planti spirit nogut i stap long en.
Nau em i pasim laplap, na tingting bilong en i klia, na em i sindaun i stap.
Ol manmeri i lukim, na ol i pret.
Na ol man i bin lukim ol samting Jisas i mekim, ol i stori long ol manmeri long ol samting i bin kamap long dispela man, bipo ol spirit nogut i stap long en.
Na ol i stori long ol pik tu.
Ol manmeri i harim, na ol i tok strong long Jisas i mas lusim graun bilong ol na i go long narapela hap.
Orait Jisas i kalap long bot.
Na dispela man bipo ol spirit nogut i stap long en, em i askim Jisas strong olsem, “Inap yu larim mi i go wantaim yu?”
Tasol Jisas i no laik.
Em i tokim dispela man olsem, “Yu go long haus bilong yu na long ol wanlain bilong yu.
Na yu tokim ol long olgeta samting Bikpela i bin mekim bilong helpim yu, na long em i bin marimari long yu.”
Olsem na dispela man i go, na em i wok long autim tok long olgeta hap bilong distrik Dekapolis long olgeta samting Jisas i bin mekim bilong helpim em.
Na olgeta manmeri i harim na ol i tingting planti.
18-26 na Luk 8.
Orait Jisas i go long bot na i brukim raunwara Galili gen.
Em i kamap long hapsait, na bikpela lain manmeri ol i kam bung bilong harim tok bilong em.
Na Jisas i stap klostu long raunwara.
Na wanpela hetman bilong haus lotu i kam, nem bilong en Jairus.
Em i lukim Jisas na i kam brukim skru klostu long lek bilong em.
Na em i askim Jisas strong olsem, “Liklik pikinini meri bilong mi klostu i laik i dai.
Plis, yu mas kam putim han long em, na bai em i orait gen na i stap.”
Na Jisas i go wantaim em.
Na bikpela lain manmeri ol i bihainim em, na ol i pas tru long em.
Na wanpela meri i stap, em i save karim blut oltaim na i stap olsem inap long 12-pela yia.
Dispela meri i bin lukim planti dokta, na ol i bin givim planti pen long em, na em i bin lusim olgeta mani bilong en bilong baim ol.
Tasol sik bilong en i no orait liklik.
Dispela meri em i bin harim stori bilong Jisas.
Olsem na em i kam, na em i stap namel long dispela bikpela lain manmeri.
Em i kam klostu long baksait bilong Jisas, na i putim han long longpela klos bilong Jisas.
Em i bin tokim em yet olsem, “Sapos mi putim han tasol long klos bilong em, bai mi orait gen.”
Meri i putim han long klos bilong Jisas na wantu tasol blut bilong en i drai, na long bodi bilong en em i pilim dispela sik i go pinis nau.
Na Jisas i save, sampela strong i lusim em na i go.
Olsem na em i tanim na i askim olsem, “Husat i putim han long klos bilong mi?”
Na ol disaipel i tokim em olsem, “Yu lukim bikpela lain manmeri i pas long yu.
Na bilong wanem yu tok, ‘Husat i putim han long mi?’
Tasol Jisas i lukluk raun bilong painimaut husat i bin holim klos bilong en.
Na dispela meri i save long dispela samting i bin kamap long em, na em i pret na i guria.
Na em i kam brukim skru klostu long Jisas, na i tokaut klia long olgeta samting.
Na Jisas i tokim em olsem, “Pikinini, yu bilip long mi, olsem na yu kamap orait gen.
Yu go, na bel bilong yu i ken i stap isi.
Sik bilong yu i ken pinis.”
Jisas i toktok yet i stap, na sampela man bilong haus bilong hetman bilong haus lotu ol i kam.
Ol i tokim dispela man olsem, “Pikinini bilong yu i dai pinis.
Maski givim hevi moa long tisa.”
Tasol Jisas i no givim yau long dispela tok ol i mekim.
Em i tokim hetman bilong haus lotu olsem, “Yu no ken pret.
Yu mas bilip tasol.”
Na em i tambuim ol manmeri long ol i no ken i go wantaim em.
Pita na Jems na Jon, brata bilong Jems, tripela tasol i go wantaim em.
Ol i go kamap long haus bilong hetman bilong haus lotu, na Jisas i lukim ol manmeri i mekim bikpela nois.
Ol i wok long krai nogut tru.
Na em i go insait na i tokim ol olsem, “Bilong wanem yupela i krai na mekim bikpela nois?
Dispela pikinini em i no i dai.
Em i slip tasol.”
Na ol i lap nogut long em.
Tasol em i rausim olgeta manmeri i go ausait.
Na em i kisim papa na mama bilong pikinini, wantaim tripela disaipel bilong en, na ol i go insait long rum pikinini i stap long en.
Na em i holim han bilong pikinini na i tokim em olsem, “Talita, kum.”
Mining bilong dispela tok i olsem, “Liklik meri, mi tokim yu, yu kirap.”
Na kwiktaim dispela liklik meri i kirap na i wokabaut.
Na ol i lukim dispela, na ol i kirap nogut tru.
Dispela meri i gat 12-pela krismas pinis.
Orait Jisas i tokim ol strong olsem, “Yupela i no ken tokim wanpela man long dispela samting i bin kamap.”
Na em i tokim ol long givim sampela kaikai long dispela liklik meri.
53-58 na Luk 4.
Jisas i lusim dispela ples na i go long as ples bilong en.
Na ol disaipel bilong en ol i bihainim em i go.
Long de Sabat em i go long haus lotu na i givim tok bilong God long ol manmeri.
Na planti bilong ol manmeri i harim tok bilong en, ol i kirap nogut na ol i tok, “Dispela man em i kisim dispela tok we?
Dispela save i stap long en, em i wanem kain save?
Na olsem wanem na em i wokim olkain mirakel tu?
Yumi save, dispela man em i wanpela kamda.
Em i pikinini bilong Maria, na em i brata bilong Jems na Josep na Judas na Saimon.
Ol susa bilong en ol i stap hia wantaim yumi.”
Ol i tok olsem, na ol i bel nogut long em.
Tasol Jisas i tokim ol olsem, “Profet i gat nem long olgeta ples.
Tasol long as ples bilong en, na namel long ol wanblut bilong en, na long haus bilong en stret, em i no gat nem.”
Na em i no inap long wokim wanpela mirakel long dispela ples.
Em i putim han long ol wan wan sikman tasol na i mekim ol i orait gen.
Na em i tingting planti long ol dispela manmeri i no bilip long em.
5-15 na Luk 9.
Orait Jisas i go raun long ol ples long dispela hap, na em i givim tok bilong God long ol manmeri.
Na em i singautim ol 12-pela disaipel i kam, na em i salim ol i go tupela tupela.
Em i givim strong long ol bilong rausim ol spirit nogut i stap long ol manmeri.
Na em i tokim ol, ol i ken holim stik bilong wokabaut, tasol ol i no ken kisim ol arapela samting bilong wokabaut i go wantaim ol.
Ol i no ken kisim bret na ol i no ken karim hanbek samting na ol i no ken karim mani long poket bilong ol.
Ol i ken putim su, tasol ol i no ken putim tupela siot.
Na em i tokim ol olsem, “Sapos yupela i kamap long wanpela ples na yupela i go insait long wanpela haus, orait yupela i mas i stap long dispela haus tasol inap long taim yupela i lusim dispela ples.
Na sapos long sampela ples ol i no kisim yupela i go long haus bilong ol, na ol i no laik harim tok bilong yupela, orait yupela i mas lusim dispela ples.
Na taim yupela i laik i go, yupela i mas rausim pipia graun i stap long lek bilong yupela, bai ol i ken save, ol i gat asua long dispela pasin ol i mekim.”
Orait ol disaipel i go, na ol i autim tok long ol manmeri olsem, “Yupela i mas tanim bel.”
Na ol i rausim planti spirit nogut i stap long ol manmeri, na ol i putim wel long planti sikman na mekim ol i kamap orait.
1-12 na Luk 3.
19-20 na 9.
King Herot i harim tok long ol dispela samting i kamap, long wanem, Jisas i gat nem pinis long olgeta hap.
Sampela manmeri i save tok, “Em Jon Bilong Baptais i kirap bek long matmat.
Olsem na em i gat strong bilong wokim ol dispela mirakel.”
Na sampela i tok, “Em Elaija.”
Na sampela i tok, “Em i profet, wankain olsem ol profet bilong bipo.”
Herot i harim dispela, na em i tok olsem, “Bipo mi katim nek bilong Jon, tasol nau em i kirap bek.”
Bipo Herot i bin maritim Herodias, em meri bilong Filip, brata bilong Herot.
Na Jon i bin tokim Herot olsem, “Yu kisim meri bilong brata bilong yu, em i no stret.”
Olsem na Herot i bin salim ol man i go holimpas Jon na pasim em long sen long haus kalabus.
Herodias em i bel nogut tru long Jon, na i laik kilim em i dai, tasol em i no inap, long wanem, Herot i pret long Jon.
Em i save, Jon em i gutpela na stretpela man long ai bilong God.
Olsem na Herot i save was gut long em.
Taim em i harim tok bilong Jon, em i save tingting planti, na bel bilong en i hevi.
Tasol em i laikim tumas long harim tok bilong en.
Bihain Herodias i painim rot olsem.
Herot i mekim wanpela bikpela kaikai bilong tingim de mama i bin karim em.
Em i mekim dispela kaikai bilong ol bikman i save helpim em long wok bilong gavman, na bilong ol namba wan ofisa bilong ami, na bilong ol bikman bilong distrik Galili.
Orait ol i kaikai i stap na pikinini meri bilong Herodias i kam insait na i danis.
Na Herot wantaim ol man i kaikai wantaim em, ol i laikim tumas dispela danis.
Olsem na king i tokim dispela yangpela meri olsem, “Mi bai givim yu wanem samting yu laikim.
Yu tokim mi tasol, na bai mi givim yu.”
Na Herot i mekim strongpela promis olsem, “Tru antap, wanem samting yu askim long mi, em bai mi givim yu.
Sapos yu tok long mi mas brukim kantri bilong mi long tupela hap na givim wanpela hap long yu, orait bai mi mekim.”
Na dispela meri i go ausait na i askim mama bilong en olsem, “Bai mi tokim em long givim wanem samting long mi?”
Na mama i tok, “Yu tokim em long kisim het bilong Jon Bilong Baptais na givim yu.”
Orait yangpela meri i hariap i go bek long king, na i tokim em olsem, “Nau tasol mi laik bai yu putim het bilong Jon Bilong Baptais long wanpela plet, na givim long mi.”
King i harim dispela tok na bel bilong en i hevi moa.
Tasol em i ting long strongpela promis em i bin mekim, na em i no laik kisim sem long ai bilong ol man i sindaun kaikai wantaim em.
Olsem na em i no laik sakim tok bilong dispela meri.
Orait kwiktaim king i salim wanpela soldia i go bilong kisim het bilong Jon i kam.
Dispela soldia i go long haus kalabus, na i katim nek bilong Jon.
Na em i putim het bilong Jon long wanpela plet na i bringim i kam na i givim long yangpela meri.
Na yangpela meri em i givim long mama bilong en.
Ol disaipel bilong Jon i harim tok long dispela samting Herot i bin mekim, na ol i kam kisim bodi bilong Jon na karim i go planim long matmat.
13-21 na Luk 9.
10-17 na Jon 6.
Ol aposel i kam bek na ol i bung wantaim Jisas.
Na ol i stori long ol wok ol i bin mekim, na long olgeta tok ol i bin givim long ol manmeri.
Tasol planti manmeri i wok long i go i kam, na Jisas wantaim ol aposel i no gat taim bilong kaikai.
Olsem na Jisas i tokim ol aposel olsem, “Goan, yumi tasol i go long wanpela hap i no gat man, na bai yupela i ken malolo liklik.”
Na ol i kisim bot, na ol i go long wanpela hap i no gat man.
Ol tasol i go.
Tasol planti manmeri i lukim ol i go, na ol i luksave long ol.
Olsem na ol manmeri bilong olgeta taun i ran i go long dispela hap ol lain bilong Jisas i laik i go long en, na ol i kamap paslain long Jisas.
Olsem na taim Jisas i go sua em i lukim bikpela lain manmeri i stap.
Na em i sori tru long ol, long wanem, ol i olsem ol sipsip i no gat wasman.
Na em i stat long givim planti tok long ol.
Na bihain, taim san i laik i go daun, ol disaipel bilong Jisas i kam long em na tokim em olsem, “Dispela hap i no gat man, na san i laik i go daun.
Mobeta yu salim ol manmeri i go.
Ol i ken i go long ol hap nabaut na long ol ples, na baim kaikai bilong ol.”
Tasol Jisas i bekim tok bilong ol disaipel olsem, “Yupela yet givim kaikai long ol.”
Na ol i askim em, “Ating yu laik bai mipela i go baim bret long 200 kina na givim long ol, a?”
Na em i askim ol, “Yupela i gat hamas bret i stap?
Yupela go lukim.”
Ol i lukim pinis, orait ol i kam tokim Jisas olsem, “Mipela i gat 5-pela bret na tupela pis.”
Na Jisas i tokim ol olsem, “Olgeta manmeri i mas bung bung na sindaun long gutpela gras.”
Orait ol i sindaun, na sampela lain inap long 100 man, na sampela inap long 50.
Na Jisas i kisim dispela 5-pela bret wantaim tupela pis.
Na em i lukluk i go long heven, na i givim tenkyu long God.
Na em i brukim ol bret na i givim long ol disaipel, bai ol i tilim i go long ol manmeri.
Na tupela pis tu em i brukim na tilim i go long olgeta manmeri.
Na olgeta i kaikai, na ol i pulap.
Na olgeta hap bret na pis i stap yet, em ol i bungim na pulapim 12-pela basket.
22-33 na Jon 6.
Orait Jisas i hariapim ol disaipel bilong en, na i tokim ol long ol i mas kalap long bot na i go paslain long em long hapsait bilong raunwara, long ples Betsaida.
Em yet i laik i stap na salim ol manmeri i go pastaim.
Em i salim ol manmeri i go pinis, orait em i go antap long maunten, bilong em i ken beten.
Long apinun tru bot i stap namel long raunwara, na Jisas wanpela em i stap long nambis.
Na em i lukim win i kam long poret bilong bot na i sakim ol, na ol i hatwok tru long pul.
Klostu long tulait, orait Jisas i wokabaut antap long raunwara na i go long ol.
Em i laik abrusim ol, tasol ol disaipel i lukim em i wokabaut antap long raunwara, na ol i ting em i wanpela masalai.
Na ol i singaut nogut.
Olgeta i lukim em, na ol i pret tumas.
Tasol kwiktaim Jisas i tokim ol olsem, “Yupela stap strong.
Em mi tasol.
Yupela i no ken pret.”
Na em i go insait long bot, na i stap wantaim ol, na win i dai.
Na ol i kirap nogut tru, long wanem, ol i no klia gut long as bilong dispela samting Jisas i bin mekim taim em i tilim bret long ol manmeri.
Tingting bilong ol i pas yet.
Jisas wantaim ol disaipel i brukim raunwara pinis, na ol i go sua long hap bilong Genesaret, na ol i pasim bot.
Ol i lusim bot pinis, na kwiktaim ol manmeri i lukim Jisas na i luksave long em.
Na ol man i ran i go nabaut long olgeta ples long dispela hap na tokim ol manmeri.
Na taim ol manmeri i harim tok long Jisas i stap long wanpela hap, ol i slipim ol sikman long bet, na ol i karim ol i go long em.
Na long olgeta ples na olgeta taun na olgeta hap nabaut Jisas i kamap long en, ol i save putim ol sikman long ol ples bung.
Na ol i askim Jisas strong long larim ol sikman i putim han long arere bilong klos bilong en.
Na olgeta manmeri i mekim olsem, ol i kamap orait gen.
Ol Farisi i bung wantaim sampela saveman bilong lo ol i bin lusim Jerusalem na i kam, na ol i go lukim Jisas.
Na ol i lukim sampela disaipel bilong en ol i kaikai, na ol i no wasim han bilong ol pastaim.
Ol Farisi na olgeta Juda ol i save bihainim pasin bilong ol tumbuna, na sapos ol i no wasim han gut pastaim, ol i no save kaikai.
Taim ol i go long maket na ol i kam bek, orait sapos ol i no waswas, ol i no save kaikai.
Na ol i save bihainim planti arapela pasin tu ol i bin kisim long ol tumbuna olsem, ol i save wasim ol kap na sospen na dis na bet.
Orait na ol Farisi na ol saveman bilong lo i askim Jisas olsem, “Olsem wanem na ol disaipel bilong yu ol i no save bihainim pasin bilong ol tumbuna?
Han bilong ol i doti na ol i kaikai.”
Na Jisas i tokim ol olsem, “Profet Aisaia em i makim tru yupela man bilong giaman.
Em i bin raitim tok olsem, ‘Ol dispela lain manmeri ol i save litimapim nem bilong mi long maus bilong ol, tasol bel na tingting bilong ol i stap longwe tru long mi.
Ol i save autim lo bilong ol man tasol na tok, “Dispela em i tok bilong God.”
Olsem na ol i lotu nating long mi.’
Yupela i lusim pinis lo bilong God, na yupela i holim strong pasin bilong ol man tasol.”
Na Jisas i tokim ol moa olsem, “Yupela i save tumas long sakim lo bilong God na bihainim pasin bilong yupela yet.
‘Man i mekim tok nogut long papa o mama bilong en, em i mas i dai.’
Olsem na yupela i bihainim pasin yupela i bin kisim long ol tumbuna, na yupela i daunim tok bilong God.
Na yupela i save mekim planti kain pasin olsem.”
Orait Jisas i singautim gen ol manmeri, na em i tokim ol olsem, “Yupela olgeta harim tok bilong mi na tingim gut.
Samting i stap ausait long wanpela man na i go insait long en, em i no inap mekim dispela man i doti.
Ol samting i stap insait long man na i kam ausait, em tasol i mekim dispela man i doti.”
Jisas i lusim dispela lain manmeri na i go long haus.
Na ol disaipel bilong en i askim em long as bilong dispela tok piksa.
Na em i tokim ol olsem, “Yupela tu i no gat tingting, a?
Ating yupela i no save, olgeta samting i stap ausait long man na i go insait long en, em i no inap mekim man i doti?
Mi tok olsem, long wanem, kain samting olsem em i no i go insait tru long bel bilong man.
Em i go long rot bilong pekpek tasol, na bihain em i go daun long smolhaus.”
Long dispela tok Jisas em i tok olsem olgeta kain kaikai i klin long ai bilong God.
Na Jisas i tok moa olsem, “Samting i stap insait long man na i kam ausait, dispela em i save mekim man i doti.
Mi tok long olkain samting i save kamap long tingting bilong man, em ol samting olsem, ol tingting nogut na pasin pamuk na pasin bilong stil na pasin bilong kilim man i dai na pasin bilong pamuk wantaim ol marit na pasin bilong mangal na ol kain kain pasin nogut na pasin bilong giaman na hambak nabaut na pasin bilong bel nogut na tok nogut long ol arapela na pasin bilong bikhet na longlong pasin.
Olgeta dispela pasin nogut em i stap insait long man na i kam ausait na i mekim man i doti long ai bilong God.”
Jisas i kirap na i lusim dispela ples, na i go long hap bilong taun Tair.
Em i go insait long wanpela haus, na em i no laik long wanpela man i save olsem em i stap.
Tasol em i no inap i stap hait.
Wanpela meri i harim tok long em i stap.
Dispela meri i gat pikinini meri, na spirit nogut i stap long em.
Olsem na dispela meri i kam kwiktaim na i brukim skru klostu long lek bilong Jisas.
Dispela meri em i bilong narapela lain.
Em i bilong ol lain Fonisia i stap long kantri Siria.
Em i askim Jisas strong long em i mas rausim spirit nogut i stap long pikinini meri bilong en.
Na Jisas i tokim em olsem, “Yumi mas givim kaikai long ol pikinini pastaim.
Nogut yumi kisim kaikai bilong ol pikinini na tromoi i go long ol dok.”
Tasol meri i bekim tok bilong em olsem, “Bikpela, ol dok i stap aninit long tebol ol tu i save kisim hap kaikai bilong ol pikinini.”
Na Jisas i tokim em, “Yu tok olsem, orait yu ken i go bek.
Spirit nogut i lusim pinis pikinini bilong yu.”
Na meri i go bek long haus bilong en, na i lukim pikinini i slip long bet, na spirit nogut i lusim em pinis.
Nau Jisas i kirap gen na i lusim hap bilong Tair, na i go long distrik bilong taun Saidon.
Na em i go moa long hap bilong Dekapolis, na i kamap long raunwara Galili.
Na ol i bringim wanpela man i kam long em, yau bilong en i pas na tang bilong en i hevi, na em i no inap toktok gut.
Na ol i askim Jisas long putim han long dispela man.
Na Jisas i kisim man i go, na i lusim ol manmeri, na tupela tasol i stap.
Na Jisas i putim pinga long tupela yau bilong dispela man.
Na bihain Jisas i spet long pinga bilong em yet, na i putim pinga long tang bilong dispela man.
Na Jisas i lukluk i go antap long heven, na em i pilim olsem em i laik krai na em i pulim win strong.
Na em i tokim dispela man olsem, “Efata.”
Mining bilong dispela tok i olsem, “Yu op.”
Na kwiktaim yau bilong dispela man i op, na samting i pasim tang bilong en i lus na em inap toktok gut.
Na Jisas i tambuim ol manmeri strong long ol i no ken tokim wanpela man long dispela samting ol i lukim.
Em i tambuim ol tru, tasol nogat, ol i strong moa yet long autim dispela tok.
Na ol manmeri i harim dispela tok, ol i kirap nogut tru na i tok, “Olgeta samting em i mekim, em i mekim gutpela tasol.
Em i mekim ol yaupas i harim tok, na ol mauspas i toktok.”
Long dispela taim bikpela lain manmeri i kam bung gen, na ol i no gat kaikai.
Na Jisas i singautim ol disaipel bilong en i kam, na em i tokim ol olsem, “Mi sori long dispela ol manmeri.
Ol i stap wantaim mi inap tripela de pinis, na ol i no gat kaikai.
Na sapos ol i stap hangre na mi salim ol i go long haus bilong ol, bai ai bilong ol i raun na ol i pundaun long rot.
Sampela ol i bin wokabaut longwe na i kam.”
Na ol disaipel i bekim tok bilong en olsem, “Dispela hap i no gat man.
Na bai yumi inap kisim bret we na yumi givim kaikai long ol dispela manmeri?”
Jisas i askim ol, “Yupela i gat hamas bret i stap?”
Na ol i tok, “7-pela.”
Orait na Jisas i tokim ol manmeri, na ol i sindaun long graun.
Na em i kisim dispela 7-pela bret, na em i tenkyu long God, na em i brukim na givim long ol disaipel, bilong ol i ken tilim.
Na ol i tilim long ol manmeri.
Na ol i gat ol wan wan liklik pis tu.
Na Jisas i tenkyu long God long ol dispela pis, na em i tokim ol disaipel long tilim ol tu.
Taim ol manmeri i kaikai na i pulap, ol i bungim ol liklik hap kaikai i stap yet, na i pulapim 7-pela basket.
Orait Jisas i salim ol i go na kwiktaim em i kalap long bot wantaim ol disaipel bilong en, na ol i go long hap bilong distrik Dalmanuta.
Ol Farisi i kam na ol i stat long tok pait wantaim Jisas.
Ol i tok em i mas wokim wanpela mirakel olsem mak bilong soim ol olsem em i mekim wok bilong God.
Ol i laik traim em tasol.
Jisas i pilim hevi long spirit bilong en, na em i tok, “Bilong wanem ol manmeri bilong dispela taim i singaut long lukim mak?
Mi tok tru long yupela, ol bai i no inap lukim wanpela mak.
Na em i lusim ol na i kalap long bot gen, na i go long hapsait bilong raunwara.
Ol disaipel i lusim tingting na ol i no kisim bret i kam wantaim.
Ol i gat wanpela bret tasol i stap long bot.
Na Jisas i tok strong long ol olsem, “Yupela was gut.
Yupela lukaut long yis bilong ol Farisi na long yis bilong Herot.”
Orait ol disaipel i toktok namel long ol yet olsem, “Ating em i mekim dispela tok, long wanem, yumi no gat bret.”
Jisas i save long dispela toktok ol i mekim, na em i tokim ol olsem, “Bilong wanem yupela i toktok nabaut olsem, ‘Yumi no gat bret’?
Ating yupela i no klia yet?
Ating yupela i no gat save yet?
Ating tingting bilong yupela i pas, a?
Yupela i gat ai, tasol yupela i no lukim ol samting, a?
Yupela i gat yau, tasol yupela i no harim tok, a?
Yupela i lusim tingting pinis, a?
000 man, yupela i pulapim hamas basket long hap bret i stap yet?”
Na ol i tok, “12-pela.”
000 man, yupela i pulapim hamas basket long hap bret i stap yet?”
Na ol i tok, “7-pela.”
Na em i tokim ol, “Yupela i no save yet, a?”
Jisas wantaim ol disaipel i go kamap long ples Betsaida.
Na ol i bringim wanpela man i kam long em, ai bilong en i pas.
Na ol i tokim Jisas long putim han long dispela man.
Orait Jisas i holim han bilong dispela man aipas, na em i bringim em i go ausait long ples.
Na em i spet long ai bilong em, na i putim han antap long em, na i askim em olsem, “Yu lukim wanpela samting, o nogat?”
Na dispela man i lukluk, na i tok olsem, “Mi lukim sampela man.
Tasol mi lukim ol i olsem ol diwai i wokabaut i go.”
Na Jisas i putim han gen long ai bilong em.
Na dispela man i lukluk strong, na ai bilong en i kamap gutpela, na em i lukim olgeta samting i kamap klia.
Na Jisas i salim em i go long haus bilong en, na i tok, “Yu no ken i go insait long ples.”
13-20 na Luk 9.
Jisas i kirap wantaim ol disaipel bilong en, na ol i go long ol ples i stap klostu long taun Sisaria Filipai.
Na long rot em i askim ol disaipel bilong en olsem, “Ol manmeri i save tok, mi husat tru?”
Na ol i tokim em olsem, “Sampela ol i save tok, yu Jon Bilong Baptais.
Na sampela i tok, yu Elaija.
Na sampela i save tok, yu wanpela profet.”
Na Jisas i askim ol olsem, “Na yupela yet i tok mi husat?”
Na Pita i bekim tok bilong en olsem, “Yu dispela man God i bin makim bilong kisim bek ol manmeri bilong en.”
Na Jisas i tambuim ol long ol i no ken tokim wanpela man long em i husat tru.
21-28 na Luk 9.
Orait Jisas i stat long skulim ol disaipel olsem, “Pikinini Bilong Man em i mas karim planti pen, na ol hetman na ol bikpris na ol saveman bilong lo bai ol i givim baksait long em na kilim em i dai.
Na long de namba 3 bai em i kirap bek.”
Em i autim dispela tok klia tru long ol.
Na Pita i kisim Jisas i go long arere na i stat long krosim em.
Na Jisas i tanim na i lukluk long ol disaipel bilong en, na em i krosim Pita olsem, “Satan, yu go baksait long mi.
Yu no bihainim tingting bilong God.
Yu bihainim tingting bilong ol man tasol.”
Na Jisas i singautim ol manmeri i kam long em, wantaim ol disaipel bilong en.
Na em i tokim ol olsem, “Sapos wanpela man i laik bihainim mi, orait em i mas daunim laik bilong em yet, na em i mas karim diwai kros bilong en na bihainim mi.
Long wanem, sapos wanpela man i laik holimpas laip bilong em yet, laip bilong en bai i lus.
Tasol sapos wanpela man i ting long mi na long gutnius bilong mi, na em i lusim laip bilong en, orait laip bilong en bai i stap gut.
Sapos wanpela man i kisim olgeta samting bilong graun, tasol laip bilong em yet i lus, orait dispela olgeta samting bai i helpim em olsem wanem?
Bai man i givim wanem pe bilong baim bek laip bilong en?
Ol manmeri bilong dispela taim ol i save givim baksait long God na mekim ol kain kain pasin nogut.
Na sapos wanpela man bilong ol em i sem long mi na long tok bilong mi, orait bihain, taim Pikinini Bilong Man i stap long bikpela lait bilong Papa bilong en na em i kam wantaim ol ensel bilong God, em bai i sem long dispela man tu.”
Na Jisas i tokim ol olsem, “Mi tok tru long yupela, sampela man i sanap hia bai ol i no i dai yet, na bai ol i lukim kingdom bilong God i kamap wantaim bikpela strong bilong en.”
1-13 na Luk 9.
6-pela de i go pinis, orait Jisas i kisim Pita na Jems na Jon, na em i bringim ol i go long wanpela maunten i antap moa.
Na ol tasol i stap.
Na taim ol i lukluk i stap, bodi bilong Jisas i senis na em i kamap narakain.
Ol laplap samting bilong en i kamap olsem lait, na i waitpela tru.
Na Elaija wantaim Moses tupela i kamap, na ol disaipel i lukim tupela i toktok wantaim Jisas.
Pita i lukim dispela na em i tokim Jisas olsem, “Tisa, yumi stap hia, em i gutpela.
Mipela i ken wokim tripela haus win, wanpela bilong yu na wanpela bilong Moses na wanpela bilong Elaija.”
Pita i tok olsem, long wanem, ol i pret tru, na Pita em i no save, bai em i mekim wanem tok.
Orait wanpela klaut i kamap na i karamapim ol.
Na wanpela maus insait long dispela klaut i tok olsem, “Dispela em i Pikinini bilong mi, mi laikim em tumas.
Yupela harim tok bilong em.”
Na wantu tasol ol disaipel i lukluk nabaut, na ol i no lukim narapela man.
Jisas wanpela tasol i stap wantaim ol.
Orait ol i lusim maunten na i wokabaut i go daun, na Jisas i tokim ol olsem, “Dispela samting yupela i bin lukim, yupela i no ken tokim wanpela man long en, i go inap long taim Pikinini Bilong Man bai i lusim matmat na i kirap bek.”
Na ol i holimpas dispela tok, na ol i toktok namel long ol yet olsem, “Dispela tok bilong lusim matmat na kirap bek, em wanem samting?”
Na ol i askim Jisas olsem, “Bilong wanem ol saveman bilong lo i save tok long Elaija i mas i kam pastaim?”
Jisas i bekim tok bilong ol olsem, “Dispela tok em i tru.
Elaija em i mas kam pastaim na stretim bek olgeta samting.
Tasol olsem wanem long dispela tok i stap long buk bilong God, em i tok long Pikinini Bilong Man i mas karim planti pen, na bai ol man i rabisim em?
Tasol mi tokim yupela olsem, Elaija em i kam pinis.
Na ol man i bin bihainim laik bilong ol yet na ol i bin mekim ol kain kain pasin long em, olsem tok i stap long buk bilong God.”
14-21 na Luk 9.
Jisas wantaim tripela disaipel i go kamap long ol arapela disaipel, na ol i lukim bikpela lain manmeri i raunim ol i stap.
Na sampela saveman bilong lo ol i pait long toktok wantaim ol.
Dispela olgeta manmeri ol i lukim Jisas i kam, na kwiktaim ol i kirap nogut.
Ol i ran i go long em, na ol i givim gude long em.
Na Jisas i askim ol olsem, “Yupela i pait long toktok wantaim ol long wanem samting?”
Na wanpela man namel long dispela lain manmeri em i bekim tok bilong Jisas olsem, “Tisa, pikinini man bilong mi em i gat wanpela spirit mauspas i stap long em, na mi bringim em i kam long yu.
Planti taim dispela spirit i save holim em strong, na i save tromoi em i go daun long graun.
Na waitpela spet i save kamap long maus bilong en, na em i save kaikaim tit, na bodi bilong en i save tait olgeta.
Na mi askim ol disaipel bilong yu long rausim dispela spirit nogut, tasol ol i no inap.”
Jisas i harim dispela tok, na em i tokim ol manmeri olsem, “Yupela lain manmeri i no bilip, hamas taim bai mi stap yet wantaim yupela?
Hamas taim moa bai mi karim hevi bilong yupela?
Bringim dispela pikinini i kam long mi.”
Na ol i bringim dispela pikinini i kam long em.
Dispela spirit i lukim Jisas, na kwiktaim em i sakim pikinini nogut tru, na pikinini i pundaun long graun, na i tantanim, na waitpela spet i kamap long maus bilong en.
Na Jisas i askim papa bilong en olsem, “Hamas taim em i stap olsem?”
Na papa i tok, “Stat long taim em i liklik yet.
Planti taim dispela spirit nogut i save tromoim em i go daun long paia na long wara, na i laik kilim em i dai.
Tasol sapos yu inap, orait yu ken sori long mipela na helpim mipela.”
Na Jisas i tokim em olsem, “Bilong wanem yu tok, ‘sapos yu inap’?
Sapos yu bilip, yu inap long mekim olgeta samting.”
Na kwiktaim papa bilong dispela pikinini i singaut olsem, “Mi bilip, tasol bilip bilong mi i sot.
Yu mas helpim mi.”
Jisas i lukim ol bikpela lain manmeri i ran i kam klostu long ol.
Olsem na em i krosim dispela spirit nogut olsem, “Yu spirit mauspas na yaupas, mi tokim yu, yu mas lusim dispela pikinini.
Na yu no ken i go insait long em gen.”
Na dispela spirit i singaut nogut, na em i sakim pikinini moa yet, na em i lusim em na i go.
Na pikinini i stap olsem em i dai pinis.
Na planti man i lukim na i tok, “Em i dai pinis.”
Tasol Jisas i holim han bilong en na i kirapim em, na em i sanap.
Bihain Jisas i go long haus, na ol disaipel tasol i stap na ol i askim em olsem, “Olsem wanem na mipela i no inap long rausim dispela spirit nogut?”
Na em i tokim ol, “Pasin bilong prea tasol em inap long rausim dispela kain spirit.
22-23 na Luk 9.
Jisas wantaim ol disaipel i lusim dispela ples na ol i wokabaut i go namel long distrik Galili.
Na Jisas i no laik long wanpela man i ken save olsem em i stap, long wanem, em i wok long skulim ol disaipel bilong en.
Em i tokim ol olsem, “Ol bai i putim Pikinini Bilong Man long han bilong ol man, na ol bai i kilim em i dai.
Ol i kilim em i dai pinis, orait long de namba 3 bai em i kirap bek.”
Tasol ol i no save long as bilong dispela tok.
Na ol i pret long askim em long tokim ol.
Husat em i namba wan?
1-5 na Luk 9.
Orait Jisas wantaim ol disaipel i kamap long taun Kaperneam.
Ol i go insait long haus pinis, na Jisas i askim ol disaipel olsem, “Long rot yupela i mekim wanem toktok?”
Tasol ol i no gat tok.
Long wanem, long rot ol i bin tok pait long husat em i namba wan bilong ol.
Na Jisas i sindaun, na i singautim ol 12-pela disaipel i kam.
Na em i tokim ol olsem, “Sapos wanpela man i laik i stap namba wan, orait em i mas i stap las tru, olsem wokman bilong helpim olgeta man.”
Na em i kisim wanpela liklik pikinini na i sanapim em namel long ol.
Na Jisas i holim pikinini na i tokim ol disaipel olsem, “Man i tingting long mi na i helpim wanpela liklik pikinini olsem dispela pikinini, em i helpim mi.
Na man i helpim mi, em i no helpim mi tasol.
Em i helpim Papa, em i bin salim mi na mi kam.”
Jon i tokim Jisas olsem, “Tisa, mipela i lukim wanpela man i wok long rausim ol spirit nogut long nem bilong yu.
Tasol em i no bihainim yumi.
Olsem na mipela i tambuim em.”
Na Jisas i tokim em, “Yupela i no ken tambuim em.
Sapos wanpela man i wokim mirakel long nem bilong mi, bai em i no inap tok nogut long mi kwiktaim.
Man i no birua long yumi, em i pren bilong yumi.
6-9 na Luk 17.
Jisas i tok moa olsem, “Sapos wanpela man i mekim wanpela bilong ol dispela liklik pikinini i bilip long mi i pundaun long sin, orait mobeta ol man i pasim wanpela bikpela ston long nek bilong dispela man, na tromoi em i go daun long solwara na bai em i dai.
Sapos han bilong yu em i pulim yu long mekim sin, orait yu mas katim na rausim.
Mobeta yu gat wanpela han tasol na yu kisim laip bilong i stap oltaim.
Nogut yu gat tupela han na ol i tromoi yu i go long hel, long paia i no save dai.
Na sapos lek bilong yu em i pulim yu long mekim sin, orait yu mas katim na rausim.
Mobeta yu gat wanpela lek tasol na yu kisim laip bilong i stap oltaim.
Nogut yu gat tupela lek na ol i tromoi yu i go long hel.
Na sapos ai bilong yu em i pulim yu long mekim sin, orait yu mas kamautim na tromoi i go.
Mobeta yu gat wanpela ai tasol na yu go insait long kingdom bilong God.
Nogut yu gat tupela ai na ol i tromoi yu i go long hel.
Long dispela ples ‘ol liklik snek i wok long kaikai bodi bilong ol, ol bai i no inap pinis.
Na paia i wok long kukim bodi bilong ol, em tu bai i no inap pinis.’
“Ol i save putim sol long olgeta ofa, bilong mekim ol i kamap klin long ai bilong God.
Olsem tasol, paia i mas kamap long olgeta man.
“Sol em i gutpela samting.
Tasol sapos pait bilong sol em i lus pinis, bai yupela inap mekim wanem na dispela sol i gat pait gen?
Sol i save mekim ol abus samting i stap gut, olsem tasol yupela i mas kamap olsem gutpela sol i kamapim gutpela sindaun namel long ol brata.”
1-12 na Luk 16.
Jisas i kirap na i lusim dispela hap, na em i go long hap bilong distrik Judia na long hapsait bilong wara Jordan.
Na planti manmeri ol i kam bung gen long em.
Na em i bihainim pasin bilong em, na em i givim tok bilong God long ol.
Na ol Farisi i kam long Jisas, na ol i laik traim em.
Ol i askim em olsem, “Lo bilong yumi em i orait long man i ken rausim meri bilong en, o nogat?”
Jisas i bekim tok bilong ol olsem, “Moses i givim wanem lo long yupela?”
Ol i tok, “Moses em i orait long man i ken raitim pepa bilong katim marit na givim long meri na rausim em i go.”
Tasol Jisas i tokim ol olsem, “Yupela i man bilong bikhet, olsem na Moses i raitim dispela lo na i givim long yupela.
‘Bipo tru, taim God i wokim olgeta samting, em i wokim ol manmeri na em i mekim ol i kamap man na meri.
Olsem na man i save lusim papamama na i pas wantaim meri bilong en, na tupela i kamap wanpela bodi tasol.’
God i tok olsem na tupela i no i stap olsem tupela moa.
Tupela i kamap olsem wanpela bodi tasol.
Olsem na samting God i pasim pinis, em man i no ken katim.”
Bihain Jisas wantaim ol disaipel i go bek long haus, na ol disaipel i askim em gen long dispela tok bilong katim marit.
Na em i tokim ol olsem, “Sapos wanpela man i lusim meri bilong en na i maritim narapela meri, dispela man i rongim meri bilong en na i mekim pasin pamuk.
Na sapos wanpela meri i lusim man bilong en na i maritim narapela man, dispela meri em i mekim pasin pamuk.”
13-15 na Luk 18.
Ol manmeri i bringim ol liklik pikinini i kam long Jisas.
Ol i laik bai em i putim han long ol.
Tasol ol disaipel i lukim, na ol i krosim ol dispela manmeri.
Jisas i lukim dispela, na em i bel nogut.
Em i tokim ol disaipel olsem, “Yupela larim ol pikinini i kam long mi.
Yupela i no ken pasim ol.
Kingdom bilong God em i bilong kain man olsem ol dispela pikinini.
Mi tok tru long yupela, sapos wanpela man i no kisim kingdom bilong God olsem ol liklik pikinini i save kisim, em i no inap i go insait long en.
Na em i holim ol pikinini long han bilong en, na i putim han antap long ol, na em i askim God long mekim gut long ol.
16-30 na Luk 18.
Jisas i kirap na i wokabaut i go, na wanpela man i ran i kam, na i brukim skru long em, na i askim em olsem, “Gutpela Tisa, bai mi mekim wanem na mi ken kisim laip i stap gut oltaim oltaim?”
Jisas i tokim em olsem, “Bilong wanem yu kolim mi gutpela?
God wanpela tasol em i gutpela.
Yu save pinis long ol tok bilong lo.
‘Yupela i no ken kilim i dai ol arapela manmeri.
Yupela ol marit, yupela i no ken mekim pasin pamuk.
Yupela i no ken stil.
Yupela i no ken giaman na kotim nating ol arapela manmeri.
Yupela i no ken paulim na pulim ol samting bilong ol arapela man.
Yupela i mas aninit long papamama bilong yupela na bihainim tok bilong ol.’
Na dispela man i tokim Jisas olsem, “Tisa, taim mi pikinini yet na i kam inap long nau, mi save bihainim olgeta dispela lo.”
Jisas i lukluk long em na i laikim em tumas.
Na Jisas i tokim em olsem, “Yu sot yet long wanpela samting.
Yu go salim ol samting bilong yu, na dispela mani yu kisim yu mas givim long ol rabisman.
Yu mekim olsem, na bai yu gat ol gutpela samting tru long heven.
Na yu kam bihainim mi.”
Dispela man i harim dispela tok, na pes bilong en i kamap nogut, na bel bilong en i hevi, na em i go.
Long wanem, em i gat planti samting tru.
Na Jisas i lukluk long ol disaipel bilong en na i tok, “Ol man i gat planti samting ol bai i hatwok tru long i go insait long kingdom bilong God.”
Na ol disaipel i kirap nogut long dispela tok bilong em.
Tasol Jisas i tokim ol moa olsem, “Ol pikinini, man i laik i go insait long kingdom bilong God, em i gat hatwok.
Kamel i laik i go insait long hul bilong nil bilong samap, em i no gat hatwok olsem maniman i laik i go insait long kingdom bilong God.”
Orait ol disaipel i kirap nogut tru, na ol i toktok namel long ol yet olsem, “Sapos i olsem, orait husat inap kisim laip i stap gut oltaim?”
Na Jisas i lukluk stret long ol na i tok, “Ol man yet ol i no inap, tasol God em inap.
God em inap mekim olgeta samting.”
Na Pita i mekim wanpela tok long Jisas olsem, “Lukim.
Mipela i bin lusim olgeta samting na i bihainim yu.”
Na Jisas i tok, “Mi tok tru long yupela, olgeta man i bin ting long mi na long gutnius na i lusim haus o brata o susa o mama o papa o pikinini o gaden, bai ol i kisim 100 moa.
Taim ol i stap yet long dispela graun God bai i givim ol planti samting tru, i winim ol samting ol i bin i gat bipo.
Ol bai i kisim planti haus na planti brata na planti susa na planti mama na planti pikinini na planti gaden.
Na tu, bai sampela man i mekim pasin nogut long ol.
Na long taim i laik kamap bihain ol bai i kisim laip i stap gut oltaim oltaim.
Tasol planti man nau ol i stap namba wan, ol bai i stap las tru.
Na planti man nau ol i stap las, ol bai i stap namba wan.”
17-19 na Luk 18.
Jisas wantaim ol disaipel bilong en i wokabaut long rot na ol i laik i go long Jerusalem.
Jisas i go paslain long ol.
Na ol disaipel ol i tingting planti.
Na ol manmeri i bihainim ol, ol i pret.
Jisas i kisim ol 12-pela disaipel gen, na em i stat long tokim ol long ol samting i laik kamap long em.
Em i tok olsem, “Harim.
Nau yumi go long Jerusalem, na ol bai i givim Pikinini Bilong Man long han bilong ol bikpris na ol saveman bilong lo.
Na bai ol i mekim kot long em na pasim tok long kilim em i dai.
Na bai ol i givim em long ol man bilong ol arapela lain.
Na ol dispela man bai i tok bilas long em na spetim em na wipim em na kilim em i dai.
Na long de namba 3 bai em i kirap bek.”
Orait Jems na Jon, tupela pikinini bilong Sebedi, tupela i kam long Jisas na i tokim em olsem, “Tisa, mitupela i laik askim yu long wanpela samting, na mitupela i laik bai yu mas mekim dispela samting long mitupela.”
Na em i askim tupela olsem, “Yutupela i laik bai mi mekim wanem samting long yutupela?”
Tupela i tokim em, “Taim yu kamap bikpela king pinis, mitupela i laik bai wanpela long mitupela i ken sindaun long han sut bilong yu, na wanpela long han kais.”
Tasol Jisas i tokim tupela olsem, “Yutupela i no save gut long dispela samting yutupela i askim mi long en.
Ating yutupela inap dring long dispela kap nau mi laik dring long en?
Ating yutupela inap long kisim dispela baptais nau mi laik kisim?”
Na tupela i tokim em olsem, “Mitupela inap.”
Jisas i tokim tupela olsem, “Tru, dispela kap nau mi laik dring long en, em bai yutupela tu i dring long en.
Na dispela baptais nau mi laik kisim, em bai yutupela tu i kisim.
Tasol husat bai i sindaun long han sut na long han kais bilong mi, dispela em i no samting bilong mi long makim.
Dispela ol sia ol i bilong ol man God i redim pinis bilong ol.”
Taim ol 10-pela disaipel i harim tok long samting Jems na Jon i bin askim Jisas, ol i kros long tupela.
Tasol Jisas i singautim ol i kam long em, na em i tokim ol olsem, “Yupela i save, ol man i save stap olsem ol hetman bilong ol arapela lain manmeri, ol i save strong tumas long bosim ol lain bilong ol.
Na ol bikman bilong ol i save strong tumas long ol manmeri i mas bihainim olgeta tok bilong ol.
Tasol dispela pasin i no ken i stap namel long yupela.
Man i laik i stap bikman namel long yupela, em i mas i stap wokman bilong yupela.
Na man i laik i stap namba wan bilong yupela, em i mas i stap olsem wokboi nating bilong olgeta man.
Long wanem, Pikinini Bilong Man tu em i no i kam bilong ol man i ken mekim wok bilong helpim em.
Em i kam bilong helpim ol, na bilong givim laip bilong em yet bilong baim bek planti manmeri.”
29-34 na Luk 18.
Jisas wantaim ol disaipel ol i kamap long taun Jeriko.
Na Jisas i lusim Jeriko na i go.
Na ol disaipel bilong en, wantaim bikpela lain manmeri, ol i go wantaim em.
Na Bartimeus, pikinini bilong Timeus, em i sindaun i stap arere long rot.
Em i aipas, na em i save askim ol manmeri long mani samting.
Em i harim tok long Jisas bilong Nasaret i kam, na em i stat long singaut strong olsem, “Jisas, yu Pikinini Bilong Devit, yu mas sori long mi.”
Planti man ol i krosim em na tokim em olsem, “Yu pasim maus.”
Tasol em i singaut bikmaus moa yet olsem, “Pikinini Bilong Devit, yu mas sori long mi.”
Na Jisas i sanap na i tok, “Singautim em i kam.”
Na ol i singautim dispela aipas, na ol i tokim em olsem, “Bel bilong yu i ken strong.
Em i singautim yu.”
Orait em i tromoi saket bilong en, na i sanap kwiktaim, na i go long Jisas.
Na Jisas i askim em olsem, “Yu laik bai mi mekim wanem long yu?”
Na dispela aipas i tokim em olsem, “Tisa, mi laik lukluk.”
Na Jisas i tokim em, “Yu ken i go.
Bilip bilong yu i bin mekim yu i orait.”
Na wantu tasol ai bilong en i orait na em i lukluk.
Na em i bihainim Jisas i go long rot.
1-11 na Luk 19.
28-40 na Jon 12.
Jisas wantaim ol disaipel bilong en i kamap klostu long Jerusalem, na ol i kamap long ples Betfage na Betani, long maunten Oliv.
Na Jisas i salim tupela disaipel na i tokim tupela olsem, “Yutupela go long dispela ples nau yumi lukluk long en.
Yutupela go long dispela ples, na wantu bai yutupela i lukim wanpela yangpela donki ol i pasim i stap.
Lusim rop na bringim donki i kam.
Na sapos wanpela man i askim yutupela, ‘Bilong wanem yutupela i kisim donki i go?’
‘Bikpela i gat wok long en, na em bai i salim i kam bek kwiktaim.’
Orait tupela i go, na tupela i lukim wanpela yangpela donki i sanap i stap long rot.
Ol man i bin pasim dispela donki i stap klostu long dua bilong wanpela haus.
Orait tupela i lusim rop long en.
Na ol man i sanap klostu ol i askim tupela olsem, “Yutupela i laik mekim wanem na yutupela i lusim dispela donki?”
Na tupela i bekim tok olsem Jisas i bin tokim tupela.
Na ol i orait long tupela i ken kisim donki i go.
Orait tupela i bringim donki i kam long Jisas.
Na tupela i putim longpela klos bilong tupela antap long en, na Jisas i sindaun long en.
Na planti man i rausim longpela klos bilong ol na lainim long rot.
Na sampela i go long gaden na katim ol han bilong diwai na putim long rot.
Na ol manmeri i wokabaut i go paslain long Jisas wantaim ol manmeri i wokabaut i kam bihain, olgeta i wok long singaut olsem, “Amamas long God.
God i ken mekim gut long dispela man i kam long nem bilong Bikpela.
God i ken mekim gut long dispela king i laik bosim yumi nau, em king i kam long lain bilong tumbuna bilong yumi, Devit.
Litimapim nem bilong God Antap Tru!”
Na Jisas i kamap long Jerusalem, na em i go insait long banis bilong tempel, na i lukluk raun long olgeta samting.
Tasol nau san i laik i go daun, olsem na em i go bek long Betani wantaim ol 12-pela disaipel bilong en.
Long de bihain ol i lusim Betani na i kam yet, na Jisas em i hangre.
Em i lukim wanpela diwai fik i sanap longwe liklik na i gat planti lip.
Orait em i go klostu long diwai bilong painim sampela kaikai, tasol em i no lukim wanpela kaikai i stap long en.
Ol lip tasol i stap, long wanem, em i no taim bilong ol diwai fik i karim kaikai.
Na Jisas i tokim dispela diwai olsem, “Yu no ken karim kaikai moa na ol man i kaikai.
Na ol disaipel bilong en ol i harim dispela tok.
12-17 na Luk 19.
45-48 na Jon 2.
Jisas wantaim ol disaipel i go kamap long Jerusalem.
Na Jisas i go insait long banis bilong tempel na i stat long rausim ol man i mekim wok bisnis i stap long dispela hap.
Em i kapsaitim ol tebol bilong ol man i wok long senisim mani, wantaim ol sia bilong ol man i wok long salim ol pisin.
Na em i tambuim ol long ol i no ken karim ol samting na wokabaut i go i kam insait long banis bilong tempel.
Na em i tokim ol olsem, “Buk bilong God i gat tok olsem, ‘Haus bilong mi bai i stap haus bilong ol manmeri bilong olgeta kantri i ken i kam long en na beten long mi.’
Tasol yupela i mekim em i kamap olsem ples hait bilong ol stilman.”
Ol bikpris wantaim ol saveman bilong lo ol i harim dispela tok, na ol i stat long painim rot bilong kilim Jisas i dai.
Ol i mekim olsem, long wanem, ol i pret long em.
Long wanem, olgeta manmeri i save kirap nogut tru long tok em i save mekim.
Na long apinun Jisas wantaim ol disaipel ol i lusim Jerusalem na i go.
Long de bihain long moningtaim tru Jisas wantaim ol disaipel i wokabaut i go, na ol i lukim dispela diwai fik i drai pinis.
Ol lip wantaim rop bilong en olgeta i drai pinis.
Na Pita i tingim dispela samting Jisas i bin mekim, na em i tok, “Tisa, lukim.
Asde yu tok long dispela diwai fik i mas bagarap.
Na nau em i drai pinis.”
Na Jisas i bekim tok bilong ol olsem, “Yupela i mas bilip long God.
Wanpela man inap tokim dispela maunten olsem, ‘Yu kirap na yu kalap i go daun long solwara.’
Sapos dispela man i no gat tupela bel, tasol em i bilip tru long dispela samting bai i kamap olsem em i tok, orait mi tok tru long yupela, dispela samting bai i kamap olsem em i tok.
Na sapos yupela i mekim prea na i beten long kisim wanpela samting, na sapos yupela i bilip tru olsem, yupela bai i kisim dispela samting, orait mi tokim yupela, dispela samting bai i kamap olsem yupela i tok.
“Taim yupela i sanap na mekim prea, na yupela i tingim wanpela rong wanpela man i bin mekim long yupela, orait yupela i mas lusim rong bilong dispela man.
Olsem na Papa bilong yupela i stap long heven em bai i lusim rong bilong yupela.”
23-27 na Luk 20.
Jisas wantaim ol disaipel i kamap gen long Jerusalem.
Na Jisas i wokabaut insait long banis bilong tempel, na ol bikpris wantaim ol saveman bilong lo na ol hetman ol i kam long em.
Ol i askim em olsem, “Yu kisim dispela namba na strong we na yu mekim ol dispela samting?
Husat i givim dispela namba long yu na i tokim yu long mekim dispela wok?”
Na Jisas i tokim ol olsem, “Mi tu mi laik askim yupela long wanpela samting.
Na sapos yupela i bekim stret askim bilong mi, orait bai mi tokim yupela long husat i givim mi namba bilong mekim ol dispela wok.
Taim Jon i baptaisim ol man, yupela i ting em i samting bilong heven, o em i samting bilong ol man tasol?
Yupela bekim tok long mi.”
‘Orait bilong wanem yupela i no bin bilip long em?’
Ol i tok olsem, long wanem, ol i pret long ol manmeri.
Olgeta manmeri i ting Jon em i profet tru.
Olsem na ol i bekim tok bilong Jisas olsem, “Mipela i no save.”
Na Jisas i tokim ol olsem, “Mi tu mi no ken tokim yupela long husat i givim mi namba na mi mekim dispela wok.”
33-46 na Luk 20.
Jisas i mekim sampela tok piksa long ol bikman bilong ol Juda.
Em i tok olsem, “Wanpela man i bin wokim wanpela gaden wain, na i banisim.
Na em i wokim hul olsem tang bilong krungutim na memeim ol pikinini wain, na em i wokim haus bilong ol man i ken i stap na was long gaden.
Na em i putim dispela gaden long han bilong sampela man i laik wok bisnis long en.
Na em yet i go long wanpela longwe ples.
Orait long taim bilong ol diwai wain i karim kaikai, em i salim wanpela wokboi i go long ol man i wok long gaden wain.
Em i laik bai ol i givim em sampela kaikai bilong dispela gaden.
Tasol ol man i wok long gaden ol i holimpas dispela wokboi na paitim em nogut, na ol i rausim em i go nating.
Na papa bilong gaden i salim narapela wokboi i go long ol.
Na ol i brukim het bilong en na mekim nogut long en.
Na em i salim wanpela wokboi moa.
Na ol i kilim dispela wokboi i dai.
Na bihain em i salim planti wokboi moa i go long ol.
Na ol i paitim sampela, na ol i kilim sampela i dai.
Na wanpela man moa tasol i stap.
Dispela man em pikinini bilong en, em i laikim tumas.
Tasol las tru em i salim dispela pikinini i go long ol man i wok long gaden.
Papa i tok olsem, ‘Bai ol i harim tok bilong pikinini bilong mi.’
Tasol ol dispela man i wok long gaden ol i toktok namel long ol yet olsem, ‘Dispela man hia bai i kisim olgeta samting bilong papa bilong en.
Goan, yumi kilim em i dai, na bai yumi yet i holim dispela gaden.’
Olsem na ol i kisim em na kilim em i dai.
Na ol i tromoi bodi bilong en i go ausait long gaden.
“Orait papa bilong gaden wain bai em i mekim wanem?
Em bai i kam na kilim i dai ol dispela man i wok long gaden.
Na em bai i givim dispela gaden wain long ol arapela man.
“Ating yupela i no bin ritim dispela hap tok i stap long buk bilong God, a?
Ol bikman i save, Jisas i laik sutim tok long ol tasol na em i mekim dispela tok piksa.
Ol i laik tru long holimpas Jisas, tasol ol i pret long ol manmeri.
Olsem na ol i lusim em na ol i go.
15-22 na Luk 20.
Ol bikman i salim sampela Farisi wantaim sampela man bilong lain bilong Herot i go long Jisas.
Ol i laik trikim Jisas long mekim sampela tok i no stret, bai ol i ken kotim em long tok bilong em yet.
Orait ol i kam na ol i tokim em olsem, “Tisa, mipela i save, yu man bilong tok tru.
Na yu no save pret long wanpela man.
Yu save mekim wankain tok long olgeta man, maski ol i gat nem o ol i no gat nem.
Long tok tru tasol yu save skulim ol manmeri long pasin bilong God.
Orait, yu ting wanem?
Sisar, o nogat?
Yumi mas givim, o nogat?”
Tasol Jisas i save pinis long giaman bilong ol, na em i tokim ol olsem, “Watpo yupela i traim mi?
Kisim wanpela mani i kam na mi lukim.”
Na ol i kisim wanpela mani i kam.
Na em i askim ol, “Dispela piksa na dispela nem em i bilong husat?”
Na ol i tok, “Bilong Sisar.”
Na Jisas i tokim ol olsem, “Orait samting bilong Sisar, em yupela i mas givim long Sisar.
Na samting bilong God, em yupela i mas givim long God.”
Ol i harim tok bilong en na ol i kirap nogut tru.
23-33 na Luk 20.
Orait nau ol Sadyusi i kam long Jisas.
Ol dispela lain i save tok, ol man i dai pinis, bai ol i no inap kirap bek.
Orait ol i askim Jisas olsem, “Tisa, Moses i bin raitim wanpela tok bilong yumi olsem.
Sapos wanpela man i dai, na em i no gat pikinini, tasol meri bilong en i stap yet, orait brata bilong dispela man i mas maritim dispela meri na kamapim ol pikinini, bai lain bilong brata bilong en i no ken pinis.
Orait wanpela taim 7-pela brata i stap.
Namba wan em i kisim meri, na bihain em i dai, na i no gat pikinini.
Olsem na namba 2 brata i kisim dispela meri.
Na em tu i dai, na i no gat pikinini.
Na namba 3 brata em tu i mekim wankain pasin.
Olsem tasol dispela 7-pela brata olgeta ol i maritim dispela meri, na ol i no gat pikinini, na ol i dai.
Na bihain tru, meri tu em i dai.
Orait bihain, taim ol man i dai pinis ol i kirap bek, dispela meri bai i stap meri bilong husat tru?
Yu save, ol 7-pela man i bin kisim em na em i stap meri bilong ol.”
Orait Jisas i tokim ol olsem, “Yupela i no save long ol tok i stap long buk bilong God.
Na yupela i no save long strong bilong God tu.
Olsem na yupela i mekim tok kranki.
Long taim ol man i dai pinis, ol i lusim matmat na i kirap bek, ol dispela lain manmeri bai ol i no inap marit.
Bai ol i stap olsem ol ensel bilong heven.
“Tasol long dispela tok bilong ol man i dai pinis na i kirap bek, ating yupela i no bin ritim long buk bilong Moses dispela stori bilong liklik diwai i paia?
Long dispela stori God i tokim Moses olsem, ‘Mi God bilong Abraham na bilong Aisak na bilong Jekop.’
God em i no God bilong ol man i dai pinis.
Em i God bilong ol man i stap laip.
Olsem na tok bilong yupela i kranki tru!”
34-40 na Luk 10.
Wanpela saveman bilong lo i kam, na em i harim ol Sadyusi i pait long toktok wantaim Jisas.
Na em i harim Jisas i bekim tok bilong ol gutpela tru.
Olsem na em i askim Jisas, “Wanem lo em i winim olgeta lo na i namba wan?”
Jisas i bekim tok bilong em olsem, “Namba wan lo em i dispela, ‘Yupela Israel, harim gut.
Bikpela em wanpela tasol em i God bilong yumi.
Yupela i mas laikim God, Bikpela bilong yumi.
Yupela i mas laikim em tru long bel bilong yupela na long spirit bilong yupela na long tingting bilong yupela na long strong bilong yupela.’
Na namba 2 lo em i dispela, ‘Yu mas laikim ol wantok olsem yu laikim yu yet.’
Orait dispela saveman bilong lo i tokim Jisas olsem, “Tisa, tok bilong yu i gutpela.
Bikpela wanpela tasol em i God, na i no gat narapela God i stap.
Yumi mas laikim em tru long bel bilong yumi na long save bilong yumi na long strong bilong yumi.
Na yumi mas laikim ol wantok olsem yumi save laikim yumi yet.
Sapos yumi bihainim dispela tupela lo, orait dispela pasin em i winim olgeta ofa ol i save kukim olgeta long paia, na i winim olgeta kain ofa.”
Jisas i harim dispela man i bekim tok olsem man i gat gutpela save, na Jisas i tokim em olsem, “Yu no i stap longwe long kingdom bilong God.”
Na olgeta man i pret long askim Jisas long wanpela samting moa.
41-46 na Luk 20.
Jisas i stap insait long banis bilong tempel na em i wok long givim tok long ol manmeri.
Em i tok olsem, “Olsem wanem na ol saveman bilong lo i save tok olsem, man God i makim bilong kisim bek ol manmeri bilong en, em i pikinini bilong Devit?
Devit yet i kolim dispela man Bikpela bilong em.
Orait olsem wanem na dispela man em i pikinini bilong Devit?”
1-36 na Luk 11.
37-54 na 20.
Bikpela lain manmeri i stap, na ol i amamas tru long harim tok bilong Jisas.
Na Jisas i skulim ol, na em i tok olsem, “Yupela lukaut long ol saveman bilong lo.
Ol i save laikim tumas long putim longpela klos na wokabaut i go.
Ol i laikim tumas long ol manmeri i mas givim gude long ol long ol ples bung.
Ol i laikim tumas long kisim ol namba wan ples bilong sindaun long ol haus lotu, na ol i save laik long kisim ol namba wan sia long ol bikpela kaikai.
Ol i save trikim ol meri, man bilong ol i dai pinis, na stilim ol haus bilong ol.
Na ol i save giaman long mekim ol longpela prea.
Long taim bilong kot ol bai i kisim bikpela hevi moa.”
Jisas i sindaun klostu long bokis mani bilong tempel.
Na em i lukim ol manmeri i kam putim ol ofa long bokis.
Na planti maniman i putim planti mani.
Na wanpela rabismeri, man bilong en i dai pinis, em i kam na i tromoi tupela liklik mani, inap olsem wan toea.
Na Jisas i singautim ol disaipel bilong en i kam, na em i tokim ol olsem, “Mi tok tru long yupela, dispela rabismeri, man bilong en i dai pinis, em i givim bikpela mani moa, i winim olgeta mani ol arapela manmeri i bin putim long bokis mani bilong tempel.
Dispela olgeta manmeri ol i gat planti mani i stap, na ol i tromoi hap tasol i go long bokis.
Tasol dispela meri em i sot tru, na em i tromoi olgeta mani bilong en.
Em i no gat mani moa i stap bilong baim kaikai.”
1-2 na Luk 21.
Jisas i lusim banis bilong tempel na i wokabaut i go, na wanpela disaipel bilong en i tokim em olsem, “Tisa, lukim ol dispela naispela bikpela ston na ol gutpela gutpela haus!”
Na Jisas i bekim tok bilong em olsem, “Yu lukim ol dispela bikpela haus, a?
Ol bai i no larim wanpela ston i stap antap long narapela ston.
Ol bai i brukim olgeta na tromoi i go daun.”
3-14 na Luk 21.
Jisas i sindaun long maunten Oliv na i lukim tempel i stap long hap.
Na Pita na Jems na Jon na Andru tasol ol i kam long em.
Na ol i askim em olsem, “Yu tokim mipela, wanem taim ol dispela samting bai i kamap?
Wanem mak bai i kamap pastaim, na mipela i ken save, ol dispela samting klostu i laik kamap?”
Na Jisas i bekim tok bilong ol olsem, “Yupela lukaut.
Nogut wanpela man i giamanim yupela.
Planti man bai i kam na kolim nem bilong mi na tok, ‘Mi yet mi dispela man.’
Na bai ol i giamanim planti manmeri.
“Na bihain, taim yupela i harim nois bilong ol bikpela pait, na taim yupela i harim tok win long ol bikpela pait i kamap long sampela hap, orait yupela i no ken kirap nogut.
Ol dispela samting i mas kamap, tasol las de i no yet.
Ol man bilong sampela lain bai i kirapim pait long ol narapela narapela lain.
Na ol lain bilong sampela king bai i kirapim pait long ol lain bilong ol narapela narapela king.
Long sampela hap bai graun i guria, na bai ol i gat taim bilong bikpela hangre.
Dispela ol samting em i olsem pen i save kamap pastaim long meri i laik karim pikinini.
“Long dispela taim yupela yet i mas lukaut gut.
Ol bai i kotim yupela long ol kaunsil bilong ol.
Na ol bai i paitim yupela insait long ol haus lotu.
Ol bai i ting long daunim nem bilong mi, na ol bai i sanapim yupela long pes bilong ol gavman na ol king.
Olsem na bai yupela i ken autim gutnius long ol.
Olgeta lain man i mas harim man i autim gutnius pastaim.
Na taim ol i pasim yupela na bringim yupela i go long kot, yupela i no ken pret na ting, ‘Mipela bai i mekim wanem tok?’
Olgeta tok God bai i givim long yupela long dispela taim stret, em yupela i mas autim.
Long wanem, i no yupela yet bai i autim tok.
Holi Spirit em bai i autim.
Man bai i kotim ol brata bilong en na tokim ol man long kilim ol dispela brata i dai.
Na ol papa bai i mekim wankain pasin long ol pikinini bilong ol.
Na ol pikinini bai i birua long papamama bilong ol na tokim ol man long kilim ol i dai.
Na olgeta man bai i bel nogut tru long yupela, long wanem, nem bilong mi em i stap long yupela.
Tasol ol manmeri i stap strong inap long las de, God bai i kisim bek ol.”
15-28 na Luk 21.
Jisas i tok moa olsem, “Yupela bai i lukim samting nogut tru i sanap i stap long ples i tambu long en.”
Man i ritim dispela tok em i mas tingim gut.
“Na long dispela taim ol manmeri i stap long distrik Judia ol i mas ranawe i go long ples maunten.
Na sapos man i stap antap long haus, orait taim em i go daun em i no ken i go insait long haus bilong kisim ol samting bilong en.
Na man i stap long gaden, em i no ken i go bek long haus bilong kisim longpela klos bilong en.
Sori tumas long ol meri i gat bel na ol meri i givim susu long ol pikinini long dispela taim.
Na yupela i mas beten, bai ol dispela samting i no ken kamap long taim bilong kol.
Long dispela taim bai i gat bikpela hevi tru.
Stat long taim God i wokim olgeta samting na i kam inap long nau, kain hevi olsem i no bin kamap bipo.
Na bihain tu bai i no gat kain hevi olsem i kamap gen.
Na sapos Bikpela i no bin sotim taim bilong ol dispela hevi, orait olgeta manmeri bai i lus.
Tasol em i tingting long ol manmeri em i makim pinis bilong em yet.
Olsem na em i sotim dispela taim.
Tru tumas, sapos ol inap, ol bai i paulim ol manmeri God i makim bilong em yet.
Olsem na yupela lukaut.
Mi tokim yupela pinis long olgeta samting bai i kamap.”
29-31 na Luk 21.
Jisas i tok moa olsem, “Taim bilong ol dispela bikpela hevi i pinis, orait long dispela taim san bai i kamap tudak, na mun bai i no moa lait, na ol sta bai i lusim skai na pundaun, na ol strongpela samting bilong skai bai i guria.
Na long dispela taim ol manmeri bai i lukim Pikinini Bilong Man i stap long ol klaut na i kam wantaim bikpela strong na bikpela lait bilong en.
Na long dispela taim em bai i salim ol ensel bilong en i go, na em bai i bungim ol manmeri em i bin makim bilong em yet.
Em bai i kisim ol long olgeta hap, i go olgeta long arere tru bilong graun wantaim skai.”
32-35 na Luk 21.
Jisas i tok moa olsem, “Yupela i ken kisim save long diwai fik.
Taim han bilong en i gat wara na ol nupela lip i kamap, yupela i save, taim bilong gutpela san i laik kamap nau.
Olsem tasol, taim yupela i lukim ol dispela samting i kamap, yupela i ken save, Pikinini Bilong Man i kam klostu pinis, na i stap long dua.
Mi tok tru long yupela, taim ol manmeri bilong dispela taim i no i dai yet, dispela olgeta samting bai i kamap.
Skai wantaim graun bai i lus, tasol tok bilong mi bai i no inap lus.”
Jisas i tok moa olsem, “Tasol i no gat wanpela man i save wanem de na wanem aua dispela ol samting bai i kamap.
Ol ensel bilong heven i no save, na Pikinini tu em i no save.
Papa wanpela tasol em i save.
Yupela i mas was i stap, long wanem, yupela i no save wanem taim dispela ol samting bai i kamap.
Em i olsem wanpela man i lusim haus bilong en na i go wokabaut long narapela hap.
Em i tokim ol wokboi long bosim ol samting, na em i tilim wok long ol wan wan.
Na em i tokim man i save was long dua long em i mas was gut.
Olsem na yupela i mas was gut.
Yupela i no save wanem taim papa bilong haus bai i kam.
Bai em i kam long apinun o long biknait o long taim kakaruk i krai o long moningtaim, em yupela i no save.
Nogut em i kam wantu tasol na i lukim yupela i slip.
Dispela tok mi givim long yupela, em mi givim long olgeta manmeri.
Yupela i mas was i stap.”
1-5 na Luk 22.
1-2 na Jon 11.
Bihain long tupela de Bikpela De Bilong Tingim De God I Larim Ol Israel I Stap Gut, na Ol Bikpela De Bilong Bret I No Gat Yis, ol bai i kamap.
Na ol bikpris na ol saveman bilong lo ol i tok, “Olsem wanem na yumi ken giamanim Jisas na holimpas em na kilim em i dai?”
Ol i tok, “Yumi no ken mekim dispela samting long ol bikpela de bilong lotu.
Nogut ol manmeri i lukim na ol i kros na kirapim pait.”
6-13 na Jon 12.
Jisas i stap long ples Betani long haus bilong Saimon, em wanpela man bipo i bin i gat sik lepra.
Em i sindaun long tebol, na wanpela meri i kam.
Dispela meri i karim wanpela naispela botol ston i gat nambawan sanda, em i dia tumas.
Na em i brukim dispela botol na i kapsaitim sanda long het bilong Jisas.
Tasol sampela man i stap, ol i lukim na ol i bel nogut.
Na ol i toktok namel long ol yet olsem, “Bilong wanem em i pinisim nating dispela sanda?
Sapos yumi bin larim ol man i baim, bai yumi inap kisim samting olsem 300 mani silva long en na givim long ol rabisman.”
Na ol i krosim dispela meri.
Tasol Jisas i tok, “Yupela larim dispela meri.
Watpo yupela i givim hevi long en?
Em i bin mekim gutpela pasin tru long mi.
Oltaim ol rabisman bai i stap wantaim yupela.
Wanem taim yupela i gat laik long helpim ol, orait yupela i ken helpim ol.
Tasol mi, bai mi no inap i stap wantaim yupela oltaim.
Samting dispela meri inap mekim, em i mekim pinis.
Em i putim sanda long bodi bilong mi bilong redim bodi bilong mi long matmat.
Mi tok tru long yupela, long olgeta hap graun ol i go long en na autim gutnius, ol bai i toktok tu long samting dispela meri i bin mekim, na ol bai i tingting long em.”
14-16 na Luk 22.
Long dispela taim wanpela bilong ol 12-pela disaipel, em Judas Iskariot, em i go long ol bikpris.
Em i laik givim Jisas long han bilong ol.
Ol i harim dispela na ol i amamas.
Na ol i promis long givim sampela mani long em.
Na Judas i stat long painim rot bilong givim Jisas long han bilong ol.
17-25 na Luk 22.
7-14 na 22.
21-23 na Jon 13.
Namba wan de bilong Ol Bikpela De Bilong Bret I No Gat Yis em i kamap.
Long dispela de ol i save kilim pikinini sipsip bilong kaikai long Bikpela De Bilong Tingim De God I Larim Ol Israel I Stap Gut.
Na ol disaipel i tokim Jisas olsem, “Yu laik bai mipela i go redim ol samting we na bai yu mekim bikpela kaikai?”
Orait Jisas i salim tupela disaipel i go, na i tokim tupela olsem, “Yutupela go insait long taun.
Na wanpela man i karim bikpela sospen wara bai i bungim yutupela long rot.
Yutupela i mas bihainim em.
Taim yutupela i lukim em i go insait long wanpela haus, yutupela i mas tokim papa bilong dispela haus olsem, ‘Tisa i tok, “Rum bilong mi i stap we na mi wantaim ol disaipel bilong mi mipela i ken kaikai dispela kaikai bilong tingim De God I Larim Ol Israel I Stap Gut?”
Na em bai i soim yutupela wanpela bikpela rum i stap antap, em i gat tebol na sia samting na i redi pinis.
Yutupela redim kaikai bilong yumi long dispela rum.”
Orait tupela disaipel i go.
Tupela i kamap long taun, na tupela i lukim olgeta samting i stap olsem Jisas i bin tokim tupela.
Na tupela i redim kaikai.
Long apinun Jisas em i kam wantaim ol 12-pela disaipel.
Ol i sindaun long tebol na ol i kaikai i stap, na Jisas i tok olsem, “Mi tok tru long yupela, wanpela man namel long yupela bai i givim mi long han bilong ol man i birua long mi.
Em wanpela man i kaikai wantaim mi nau.”
Ol disaipel i harim dispela tok na ol i bel hevi, na ol wan wan i stat long askim em olsem, “Ating yu tok long mi, a?”
Jisas i tokim ol, “Dispela man em wanpela namel long yupela 12-pela.
Em wanpela man i bin kisim bret na putim insait long dis wantaim mi.
Tru, Pikinini Bilong Man bai i dai, olsem buk bilong God i tok pinis long em i mas i dai.
Tasol sori tumas long dispela man i givim Pikinini Bilong Man long han bilong ol birua.
Mobeta mama i no bin karim dispela man.”
26-30 na Luk 22.
15-20 na 1 Korin 11.
Ol i kaikai i stap, na Jisas i kisim wanpela bret, na i tenkyu long God, na i brukim, na i givim long ol disaipel.
Na em i tok, “Yupela kisim.
Dispela em i bodi bilong mi.”
Na em i kisim wanpela kap wain, na i tenkyu long God, na i givim long ol.
Na olgeta ol i dring long en.
Na Jisas i tokim ol olsem, “Dispela em i blut bilong mi bilong mekim kontrak.
Mi kapsaitim bilong helpim planti manmeri.
Mi tok tru long yupela, mi no ken dring wain moa inap long taim mi dringim nupela wain insait long kingdom bilong God.”
Orait ol i singim wanpela song, na ol i lusim taun na i go long maunten Oliv.
31-35 na Luk 22.
31-34 na Jon 13.
Jisas i tokim ol disaipel bilong en olsem, “Bilip bilong yupela olgeta bai i pundaun, long wanem, buk bilong God i gat tok olsem, ‘Mi kilim wasman, na bai ol sipsip i ranawe i go nabaut.’
Tasol bai mi kirap bek, na bai mi go paslain long yupela long Galili.”
Pita i tokim em, “Maski sapos bilip bilong olgeta arapela man i pundaun na ol i lusim yu, mi bai i no inap lusim yu.”
Na Jisas i tokim em olsem, “Mi tok tru long yu, nau long dispela nait, taim kakaruk i no krai tupela taim yet, yu bai tok tripela taim olsem yu no save long mi.”
Tasol Pita i tok strong moa, “Maski sapos mi mas i dai wantaim yu, mi no inap tok olsem mi no save long yu.
Na olgeta disaipel ol i mekim wankain tok.
36-46 na Luk 22.
Jisas wantaim ol disaipel i go kamap long wanpela hap ol i kolim Getsemani.
Na Jisas i tokim ol olsem, “Yupela sindaun i stap hia.
Mi laik beten.”
Na em i kisim Pita na Jems na Jon, na ol i go wantaim em.
Nau bel bilong en i pas, na em i pilim nogut tru.
Na em i tokim ol olsem, “Bel bilong mi em i hevi tumas, na klostu mi laik i dai.
Yupela stap hia na was gut.”
Na em i go liklik, na em i pundaun long graun, na em i prea.
Sapos i gat rot, em i laik bai dispela taim nogut i abrusim em.
Papa, yu inap long mekim olgeta samting.
Mi laik bai yu rausim dispela kap long mi.
Tasol yu no ken bihainim laik bilong mi.
Yu mas bihainim laik bilong yu tasol.”
Na Jisas i go long ol tripela disaipel, na em i lukim ol i slip i stap.
Na em i askim Pita olsem, “Saimon, yu slip, a?
Yu no inap was inap long wan aua, a?
Yupela i mas was na prea i stap.
Nogut traim i kamap long yupela na yupela i pundaun.
Tru, bel em i gat laik bilong mekim samting, tasol bodi em i no gat strong.”
Na Jisas i go gen na i mekim wankain prea olsem em i bin mekim pastaim.
Na em i kam gen long ol disaipel na i lukim ol i slip i stap, long wanem, ai bilong ol i hevi tru.
Na taim em i kirapim ol, ol i no save, bai ol i mekim wanem tok long em.
Bihain Jisas i kam bek namba 3 taim, na em i tokim ol disaipel olsem, “Yupela i slip yet na malolo, a?
Taim i kamap pinis, na nau ol i givim Pikinini Bilong Man long han bilong ol man bilong mekim sin.
Yupela kirap, na yumi go.
Lukim, man i laik givim mi long han bilong ol, em i kamap pinis.”
47-56 na Luk 22.
47-53 na Jon 18.
Jisas i toktok yet i stap, na wantu Judas, em wanpela bilong ol 12-pela disaipel, em i kam.
Bikpela lain man i kam wantaim em, na ol i holim ol bainat na stik.
Ol bikpris na ol saveman bilong lo na ol hetman ol i salim ol i kam.
Dispela man i laik givim Jisas long han bilong ol, em i bin tokim ol long wanpela mak olsem, “Bai mi givim kis long wanpela man.
Dispela man em Jisas.
Yupela holimpas em, na was gut long em, na kisim em i go.”
Orait Judas em i kamap na i go long Jisas kwiktaim, na i tok, “Tisa.”
Na em i givim kis long em.
Na ol i putim han long Jisas na holimpas em.
Wanpela bilong ol man i sanap klostu, em i pulim bainat bilong en na i paitim wokboi bilong hetpris, na bainat i katim yau bilong en na yau i pundaun.
Na Jisas i tokim ol olsem, “Yupela i kisim ol bainat na stik na yupela i kam bilong holimpas mi, olsem yupela i laik holimpas wanpela man bilong pait na stil, a?
Olgeta de mi bin i stap wantaim yupela insait long banis bilong tempel na mi skulim ol manmeri.
Yupela i no laik holimpas mi long dispela taim?
Tok i stap long buk bilong God i mas kamap tru.”
Na olgeta disaipel i lusim Jisas na ol i ranawe.
Wanpela yangpela man i bin bihainim Jisas i kam, na em i pasim wanpela waitpela laplap tasol long bodi bilong en.
Na ol i holimpas em, tasol em i lusim waitpela laplap na i ranawe as nating tasol.
57-68 na Luk 22.
54-55 na 22.
63-71 na Jon 18.
13-14 na 18.
Ol man i bin holimpas Jisas ol i bringim em i go long haus bilong hetpris.
Na olgeta bikpris na hetman na saveman bilong lo ol i bung i stap.
Pita i bihainim Jisas i go, tasol em i stap longwe liklik.
Em i go insait long banis bilong haus bilong hetpris.
Na em i sindaun wantaim ol plisman na i hatim skin bilong en long paia.
Ol bikpris wantaim olgeta kaunsil ol i singautim sampela man i kam autim tok long ol pasin Jisas i bin mekim.
Ol i laik painim wanpela rong em i bin mekim inap long ol i ken kilim em i dai, tasol ol i no inap.
Planti man i sutim tok giaman long em, tasol tok bilong ol i no wankain.
Na sampela man i sanap na i sutim tok giaman long Jisas olsem, “Mipela i harim em i tok olsem, ‘Bai mi yet mi brukim dispela tempel ol man i bin wokim long han.
Na bihain long tripela de bai mi sanapim narapela, tasol bai mi no wokim long han.’
Tasol dispela tok ol i mekim, em tu i paul nabaut na i no wankain.
Orait hetpris i sanap long ai bilong ol kaunsil na em i askim Jisas olsem, “Yu no laik bekim wanpela tok, a?
Olsem wanem long dispela tok ol i sutim long yu?”
Tasol Jisas i pasim maus na i no bekim wanpela tok long em.
Orait hetpris i askim em gen, “Yu dispela man God i makim bilong kisim bek ol manmeri bilong en?
Yu Pikinini Bilong God Antap Tru, o nogat?”
Na Jisas i tok, “Em mi tasol.
Na bai yupela i lukim Pikinini Bilong Man i sindaun long han sut bilong God i gat bikpela strong.
Na em bai i stap long ol klaut bilong heven na i kam.”
Na hetpris i kirap nogut long dispela tok na i brukim klos bilong em yet na i tok olsem, “Yumi no ken singautim sampela man moa bilong tokaut long pasin bilong dispela man.
Yupela i harim pinis, em i tok bilas long God.
Yupela i ting bai yumi mas mekim wanem long em?”
Na olgeta i tok olsem, “Em i gat rong, na em i mas i dai.”
Orait nau sampela man ol i stat long spetim em.
Na ol i pasim ai bilong en long laplap, na ol i paitim em, na ol i tok, “Yu mekim tok profet nau.”
Na ol plisman i kisim em na solapim em.
69-75 na Luk 22.
56-62 na Jon 18.
15-18 na 18.
Pita i stap daunbilo, insait long banis bilong haus.
Na wanpela wokmeri bilong hetpris i kam, na em i lukim Pita i hatim skin bilong en i stap.
Na dispela wokmeri i lukluk stret long em, na i tok, “Yu tu yu bin i stap wantaim Jisas bilong Nasaret.”
Tasol Pita i tok nogat olsem, “Mi no save tru long dispela tok yu mekim.”
Na em i go ausait klostu long dua bilong haus.
Na wanpela kakaruk i krai.
Na dispela wokmeri i lukim em gen, na em i tokim ol man i sanap klostu olsem, “Dispela man hia em i man bilong lain bilong ol.”
Tasol em i tok gen, “Nogat.”
Bihain liklik, ol man i sanap i stap klostu ol i tok gen long Pita olsem, “Tru tumas, yu man bilong lain bilong ol.
Yu man bilong Galili tasol.”
Orait nau Pita i tok strong tru olsem, “Tru antap, mi no save long dispela man yupela i tok long en.
Sapos mi no tok tru, orait God i ken bagarapim mi.”
Em i tok pinis, na wantu kakaruk i krai namba 2 taim.
Na Pita i tingim gen dispela tok Jisas i bin mekim long em, “Taim kakaruk i no krai tupela taim yet, yu bai tok tripela taim olsem yu no save long mi.”
Na Pita i krai moa yet.
1-2 na 27.
11-14 na Luk 23.
1-5 na Jon 18.
Long moningtaim tru ol bikpris wantaim ol hetman na ol saveman bilong lo na olgeta kaunsil ol i bung na toktok gut long samting ol i mas mekim.
Na bihain ol i pasim Jisas long baklain, na ol i kisim em i go na putim em long han bilong Pailat.
Na Pailat i askim Jisas olsem, “Yu king bilong ol Juda, a?”
Na Jisas i bekim tok olsem, “Yu yet yu tok olsem.”
Ol bikpris i sutim planti tok long Jisas, na Pailat i askim em gen olsem, “Yu no laik bekim wanpela tok, a?
Yu harim pinis dispela ol planti tok ol i sutim long yu.”
Tasol Jisas i no bekim wanpela tok moa, na dispela i mekim Pailat i tingting planti.
15-26 na Luk 23.
13-25 na Jon 18.
Long olgeta yia long dispela bikpela de bilong lotu, Pailat i save lusim wanpela kalabusman.
Ol manmeri yet i save kolim nem bilong wanpela man i stap long kalabus, na Pailat i save lusim dispela man i go long ol.
Long dispela taim ol i bin kalabusim ol man i bin kirapim pait long gavman na kilim sampela man i dai.
Wanpela man bilong dispela lain em man ol i kolim Barabas.
Orait ol manmeri i kamap na ol i askim Pailat long mekim olsem bipo em i save mekim long ol.
Na Pailat i bekim tok bilong ol olsem, “Ating yupela i laik bai mi lusim dispela king bilong ol Juda i go long yupela?”
Pailat i tok olsem, long wanem, em i save, ol bikpris ol i bel nogut tasol long Jisas na ol i bringim em i kam long kot.
Tasol ol bikpris i kirapim bel bilong ol manmeri, long ol i mas singaut long Pailat long em i no ken lusim Jisas.
Em i mas lusim Barabas i kam long ol.
Na Pailat i askim ol gen olsem, “Na yupela i laik bai mi mekim wanem long dispela man, yupela i save kolim em king bilong ol Juda?”
Na ol i singaut gen olsem, “Nilim em long diwai kros.”
Na Pailat i askim ol, “Bilong wanem?
Em i mekim wanem rong?”
Tasol ol i singaut strong moa, “Nilim em long diwai kros.”
Na Pailat i laik mekim ol manmeri i amamas.
Olsem na em i lusim Barabas i go long ol.
Na em i tok na ol soldia i wipim Jisas.
Na bihain em i givim Jisas long han bilong ol soldia, bai ol i nilim em long diwai kros.
27-31 na Jon 19.
Ol soldia i bringim Jisas i go insait long banis bilong haus gavman, na ol i singautim olgeta soldia i kam.
Ol i putim wanpela retpela klos long Jisas.
Na ol i kisim ol rop i gat nil na wokim samting olsem hat bilong king, na ol i putim long het bilong en.
Na ol i tokim em olsem, “Gude, king bilong ol Juda!”
Na ol i kisim wanpela kanda na paitim het bilong en.
Na ol i spet long em.
Na ol i brukim skru na mekim ol pasin olsem ol i laik givim biknem long em.
Ol i mekim dispela olgeta pasin bilong tok bilas long em pinis, orait ol i rausim retpela klos long em, na ol i putim bek klos bilong em yet.
Na ol i kisim em i go bilong hangamapim em long diwai kros.
32-44 na Luk 23.
26-43 na Jon 19.
Wanpela man, nem bilong en Saimon bilong taun Sairini, em i kam na i laik i go insait long taun.
Saimon em i papa bilong Aleksander tupela Rufus.
Na ol soldia i kisim em na mekim em i karim diwai kros bilong Jisas.
Ol i kisim Jisas i go long wanpela ples, nem bilong en Golgota.
As bilong dispela nem i olsem, Ples bilong bun bilong het.
Ol i laik givim Jisas sampela wain ol i bin tanim wantaim marasin.
Tasol em i no dring.
Orait ol soldia i hangamapim Jisas long diwai kros.
Na ol i tilim ol klos samting bilong en long ol yet.
Ol i pilai satu bilong makim husat bai i kisim wanem wanem samting.
Long 9 klok long moningtaim, ol i hangamapim em long diwai kros.
Na long hap ol i save raitim tok ol i bin kotim man long en, ol i raitim tok olsem, “King bilong ol Juda.”
Klostu long Jisas ol i hangamapim tupela man bilong pait na stil.
Ol i hangamapim wanpela long diwai kros i stap long han sut bilong em, na wanpela long diwai kros i stap long han kais.
Na ol manmeri i kam i go ol i tok bilas long em.
Ol i naisim het na i tok, “Goan, yu man bilong brukim tempel na wokim gen long tripela de tasol.
Nau yu ken helpim yu yet.
Lusim diwai kros na kam daun.”
Ol bikpris wantaim ol saveman bilong lo, ol tu i tok bilas.
Ol i tok namel long ol yet olsem, “Em i bin helpim ol arapela man, tasol em i no inap helpim em yet.
Dispela man God i makim bilong kisim bek ol manmeri bilong en, dispela king bilong Israel, em i ken lusim diwai kros na i kam daun, na bai yumi ken lukim, na yumi ken bilip.”
Tupela man ol i bin hangamapim long ol diwai kros klostu long Jisas, tupela tu i mekim tok bilas long em.
45-56 na Luk 23.
44-49 na Jon 19.
Long 12 klok, tudak i karamapim graun olgeta, i go inap long 3 klok long apinun.
Na long 3 klok Jisas i singaut strong olsem, “Eloi, Eloi, lama sabaktani?”
As bilong dispela tok i olsem, “God bilong mi, God bilong mi, bilong wanem yu lusim mi?”
Sampela man i sanap klostu, ol i harim dispela tok na ol i tok, “Harim.
Em i singautim Elaija.”
Na wanpela man i ran i go na i putim wanpela spans long wain.
Na taim wain i pulap long en, em i pasim long wanpela stik na i givim long Jisas bilong dring.
Na dispela man i tok, “Wet, yumi lukim pastaim.
Ating bai Elaija i kam kisim em i kam daun, o nogat?”
Na Jisas i singaut strong moa, na em i dai.
Na dispela bikpela laplap i hangamap i stap insait long tempel em i bruk long antap i go inap long daunbilo bilong en, na i kamap tupela hap.
Na kepten bilong ol soldia em i sanap klostu long Jisas na em i lukim pasin Jisas i dai.
Na em i tok, “Tru tumas, dispela man em i Pikinini Bilong God.”
Sampela meri tu i sanap longwe liklik na ol i lukluk i stap.
Wanpela namel long ol em Maria bilong taun Makdala.
Na wanpela em Maria, mama bilong namba 2 Jems na bilong Josep.
Na wanpela em Salome.
Taim Jisas i bin i stap long Galili, ol dispela meri i bihainim em na helpim em.
Na planti arapela meri tu i stap, ol i bin i go long Jerusalem wantaim Jisas.
57-61 na Luk 23.
50-55 na Jon 19.
Long apinun Josep bilong taun Arimatea em i kam.
Em i wanpela bilong ol kaunsil, na em i gat gutpela nem long ai bilong ol manmeri.
Em tu i save wet long lukim kingdom bilong God.
Tumora de Sabat bai i kamap, na nau em i taim bilong redim ol samting bilong de Sabat.
Orait Josep i go insait na i sanap long pes bilong Pailat, na em i no pret.
Em i askim Pailat long larim em i kisim bodi bilong Jisas.
Pailat i tingting planti, na i tok, “Em i dai pinis, a?”
Na em i singautim kepten i kam, na i askim em, “Jisas i dai pinis, o nogat?”
Pailat i harim pinis tok bilong kepten, orait em i tokim Josep olsem em i ken kisim bodi.
Orait Josep i go baim wanpela longpela waitpela laplap, na em i kisim bodi bilong Jisas i kam daun.
Na em i karamapim em long waitpela laplap, na em i kisim bodi i go na i putim insait long wanpela matmat.
Dispela matmat em wanpela hul bilong ston ol man i bin wokim.
Na Josep i tantanim wanpela ston i kam pasim maus bilong hul.
Maria bilong Makdala wantaim Maria, mama bilong Josep, tupela i lukluk i stap, na tupela i lukim ples ol i putim Jisas long en.
1-8 na Luk 24.
1-12 na Jon 20.
De Sabat i pinis, na Maria bilong Makdala wantaim Maria, mama bilong Jems, na Salome, ol i baim wel na ol arapela samting i gat gutpela smel.
Ol i laik i go welim bodi bilong Jisas.
Na ol i toktok namel long ol yet olsem, “Husat bai i helpim yumi long tantanim dispela ston na rausim long maus bilong matmat?”
Tasol taim ol i kam klostu, ol i lukluk i go, na ol i lukim ston i no i stap moa long maus bilong matmat.
Ol i bin tantanim dispela ston i go pinis.
Dispela ston em i traipela ston tru.
Orait ol i go insait long matmat, na ol i lukim wanpela yangpela man i sindaun i stap long han sut.
Em i gat longpela waitpela klos.
Na ol i kirap nogut long lukim dispela man.
Na em i tokim ol olsem, “Yupela i no ken kirap nogut.
Mi save, yupela i kam bilong painim Jisas bilong Nasaret, em ol i bin hangamapim long diwai kros.
Em i kirap pinis.
Em i no i stap hia.
Lukim dispela ples ol i bin putim em long en.
Tasol yupela i mas i go givim dispela tok long ol disaipel bilong en, na long Pita tu, ‘Jisas em i go paslain long yupela long Galili.
Yupela bai i lukim em long Galili, olsem bipo em i tokim yupela pinis.’
Orait ol meri i go ausait, na ol i lusim matmat na i ranawe.
Bel bilong ol i kirap nogut na ol i wok long guria.
Na ol i no mekim wanpela tok long wanpela man, long wanem, ol i pret.
9-10 na Jon 20.
Jisas i kirap long moningtaim tru long namba wan de bilong wik.
Na em i kamap pastaim long Maria bilong Makdala.
Em dispela meri bipo Jisas i bin rausim 7-pela spirit nogut long en.
Maria em i go tokim ol man i bin wokabaut wantaim Jisas.
Dispela ol man ol i bel hevi na ol i krai i stap.
Maria i tokim ol olsem, “Jisas em i stap laip na mi lukim em pinis.”
Ol i harim dispela tok, tasol ol i no bilipim.
Na bihain tupela disaipel i lusim taun na i wokabaut i go.
Na Jisas i kamap narakain na i go kamap long tupela.
Na tupela i go autim dispela tok long ol arapela disaipel.
Tasol ol i no bilipim tok bilong tupela.
16-20 na Luk 24.
36-49 na Jon 20.
Bihain ol 11-pela disaipel i sindaun na kaikai i stap, na Jisas i kamap long ol.
Em i krosim ol long ol i no gat bilip, na bel bilong ol i pas, na ol i no bilipim tok bilong ol manmeri i lukim em i kirap bek pinis.
Na em i tokim ol olsem, “Yupela i mas i go long olgeta hap bilong graun na autim gutnius long olgeta man.
Man i bilip na i kisim baptais, God bai i kisim bek em.
Tasol man i no bilip, em bai i lus long kot.
God bai i wokim ol mirakel long han bilong ol man i bilip.
Long nem bilong mi ol bai i rausim ol spirit nogut, na ol bai i autim ol nupela kain tok ples.
Ol bai i holim snek long han.
Na sapos ol i dringim samting i save kilim man, dispela samting bai i no inap bagarapim ol.
Na ol bai i putim han long ol sikman, na ol sikman bai i orait gen.”
50-53 na Aposel 1.
Bikpela Jisas em i autim tok long ol pinis, na God i kisim em i go long heven.
Na em i sindaun long han sut bilong God.
Na ol disaipel i go, na ol i autim tok long olgeta hap.
Na Bikpela i wok wantaim ol, na em i mekim ol mirakel i kamap bilong strongim tok bilong ol.
Filemon em i wanpela bikman.
Kristen bilong taun Kolosi.
Wanpela wokboi nating bilong en, nem bilong en Onesimus, em i bin lusim bos bilong en na ranawe i go long narapela taun.
Na long dispela taun Onesimus i bungim Pol na em i kamap Kristen.
Long dispela taim Pol i stap long kalabus, na em i no inap i go lukim Filemon.
Tasol em i raitim dispela pas na givim long Onesimus, na em i salim Onesimus i go bek long bos bilong em.
Long pas Pol i tokim Filemon olsem em i no ken kros long wokboi nating bilong em.
Nau dispela wokboi i kamap Kristen, olsem na Filemon i mas kisim em bek olsem brata tru bilong em.
Mi Pol, mi kalabusman bilong Krais Jisas.
Mi wantaim brata bilong yumi Timoti, mitupela i raitim dispela pas long yu Filemon, yu gutpela pren tru na wanwok bilong mipela.
Mitupela i raitim dispela pas long susa bilong mipela Apia tu, na long Arkipus, em i stap soldia wantaim mipela long dispela pait bilong God yumi stap long en.
Na mitupela i raitim long ol manmeri bilong sios i save bung long haus bilong yu.
God Papa bilong yumi, wantaim Bikpela Jisas Krais, i ken marimari long yupela na mekim bel bilong yupela i stap isi.
Olgeta taim mi beten long God bilong mi, mi save tingting long yu na tok tenkyu long God, long wanem, oltaim ol i save tokim mi olsem, yu save givim bel bilong yu long Bikpela Jisas na yu save bilip tru long em, na yu save laikim tru olgeta manmeri bilong God.
Yu poroman wantaim mipela na yumi bilip long Krais, na mi prea long God i ken mekim bilip bilong yumi i kamapim gutpela save bilong yumi, na bai yumi save tru long olgeta gutpela samting yumi save kisim long Krais.
Yes, brata, yu save laikim tru olgeta manmeri bilong God, na long dispela pasin yu bin strongim bel bilong ol.
Na dispela i mekim mi i amamas moa yet na bel bilong mi i stap isi tru.
Krais long yu mas mekim dispela samting.
Tasol mi save long ol gutpela pasin bilong yu, na mi ting mi no ken givim strongpela tok long yu.
Pasin bilong laikim tru ol arapela i save pasim mitupela wantaim, olsem na mi laik mekim tok isi long yu.
Mi Pol, mi man bilong bringim tok bilong Krais Jisas na long dispela wok bilong Krais nau mi stap kalabusman tu, mi laik askim yu long mekim gutpela pasin long pikinini bilong mi, Onesimus.
Onesimus i bin i kam long mi long taim mi stap long kalabus, na mi bin helpim em long bilip tru long Krais.
Olsem na mi tok, em i kamap pikinini tru bilong mi.
Bipo em i no save mekim gutpela wok bilong helpim yu.
Nau mi salim em i kam bek long yu, na bel bilong mi i kam wantaim em.
Mi bai amamas tru sapos mi inap pasim em i stap wantaim mi, bai em i ken mekim wok bilong yu yet bilong helpim mi long dispela taim mi stap kalabusman long wok bilong autim gutnius.
Tasol mi laik bai yu mas tok orait long dispela pastaim, olsem na mi no pasim em.
Mi no laik tokim yu long wanem samting yu mas mekim.
Mi ting, sapos yu bai mekim gutpela pasin bilong helpim mi, orait mobeta yu mas mekim long laik bilong yu yet.
Tru, Onesimus i bin lusim yu liklik taim.
Tasol ating dispela samting i bin kamap, bai yu ken kisim em bek gen, na bai em i stap wantaim yu oltaim.
Nau yu no ken ting em i wokboi nating tasol.
Tru, em i stap wokboi nating bilong yu, tasol nau em i kamap brata tru bilong yu na yu bai laikim em tru.
Mi yet mi save lukim em olsem brata tru na mi givim bel bilong mi long em.
Tasol mi save, yu bai laikim em moa yet.
Yu bai laikim pasin em i mekim olsem wokboi nating, na long Krais yu bai lukim em olsem brata tru, na yu bai laikim em tru.
Olsem na sapos yu lukim mi olsem poroman tru bilong yu long wok bilong Krais, orait yu mas kisim bek Onesimus long wankain pasin olsem yu kisim mi.
Sapos em i bin mekim sampela kain rong long yu o sapos em i gat dinau long yu, orait yu mas senisim nem bilong em na putim nem bilong mi long dispela dinau samting.
Mi Pol, long han bilong mi yet mi raitim dispela tok.
Mi yet bai mi bekim dispela dinau.
Mi inap tok tu olsem yu yet yu dinau long mi, em dinau bilong laip bilong yu yet.
Tasol mi no laik tok long dispela.
Long nem bilong Bikpela, mi laik bai yu mekim dispela gutpela pasin long mi.
Mitupela i stap man bilong Krais, olsem na long dispela pasin yu mas mekim gut bel bilong mi.
Mi save gut olsem, yu bai bihainim dispela tok bilong mi, olsem na mi raitim dispela pas long yu.
Mi save, pasin yu bai mekim long Onesimus, em bai i winim tru dispela pasin nau mi askim yu long mekim.
Na mi gat wanpela tok moa.
Mi bilip olsem God bai i harim prea bilong yupela, na em bai i larim mi i kam bek long yupela.
Olsem na yu mas redim wanpela rum long haus bilong yu, bilong mi ken slip long en.
Epafras i givim gude long yu.
Em tu i stap long kalabus, na mitupela wantaim i stap kalabusman bilong Krais Jisas.
Ol wanwok bilong mi, em Mak na Aristarkus na Demas na Luk, ol tu i givim gude long yu.
Marimari bilong Bikpela Jisas Krais i ken i stap wantaim spirit bilong yupela.
Bihain em i go i stap long narapela taun na ol i kalabusim em.
Na taim em i stap kalabus em i harim tok long sampela man i laik paulim bilip bilong ol Kristen i stap long Filipai.
Tasol taim yumi ritim dispela pas Pol i bin salim i go long ol Filipai, yumi no lukim dispela ol samting i mekim Pol i bel hevi.
Em i bilip tru long Jisas, olsem na em i amamas i stap.
Bipo Pol i bin sot tru long mani samting, na ol Filipai i bin salim mani i kam bilong helpim em.
Olsem na long dispela pas Pol i tenkyu long ol Filipai long dispela samting ol i bin mekim.
Na tu, em i laik strongim bilip bilong ol, nogut ol i tingting long Pol i stap long kalabus na ol i tingting planti na bel hevi.
Pol i tokim ol long bikpela presen God i bin givim ol, em dispela nupela laip ol i kisim long Krais Jisas.
Em i tok olsem ol i no bin bihainim ol lo bilong ol Juda na ol i kisim dispela presen.
Ol i bin bilip long Jisas tasol.
Pol i laik bai ol Filipai i mas kisim pasin bilong Krais.
Krais i no bin tingting olsem em yet i bikman, na em i no bin bihainim laik bilong em yet.
Em i bin daunim em yet na mekim dispela wok God i bin givim em.
Pol i tok olsem ol manmeri i pas tru wantaim Krais, ol i save kisim bel isi bilong God, na ol i save amamas moa yet.
Taim yumi ritim dispela pas, yumi save olsem Pol i bin laikim tru ol manmeri bilong sios i stap long taun Filipai.
Pol wantaim Timoti, mitupela wokboi bilong Krais Jisas, mitupela i raitim dispela pas i go long yupela olgeta manmeri bilong Krais Jisas i stap long taun Filipai, wantaim yupela ol wasman na yupela ol wokman bilong sios.
God Papa bilong yumi, wantaim Bikpela Jisas Krais, i ken marimari long yupela na mekim bel bilong yupela i stap isi.
Long olgeta taim mi tingting long yupela, mi save tenkyu long God bilong mi.
Long olgeta prea mi mekim bilong helpim yupela, oltaim mi save amamas na prea.
Mi save amamas long yupela, long wanem, stat long namba wan de na i kam inap nau, yupela i bin poroman wantaim mipela long wok bilong autim gutnius.
Na mi save pinis olsem, God yet i bin statim gutpela wok long yupela, na em bai i wok i go i go na i pinisim dispela wok long De bilong Krais Jisas.
Yupela i stap long lewa bilong mi, olsem na i stret long mi gat dispela gutpela tingting long yupela.
Maski mi stap long kalabus o mi wok long helpim na strongim gutnius, yupela olgeta i bin poroman wantaim mi long dispela wok God i bin givim mi long marimari bilong en.
God i save olsem, sori bilong Krais Jisas yet i mekim bel bilong mi i gat bikpela laik tru bilong lukim yupela olgeta.
Oltaim mi save prea olsem, pasin bilong laikim tru ol arapela em i ken kamap strong moa long laip bilong yupela, na bai yupela i gat planti save, na tingting bilong yupela i ken kamap klia tru.
Olsem bai yupela inap long skelim gut olgeta pasin na kisim ol pasin i gutpela tru.
Na long De bilong Krais i kotim ol manmeri, yupela bai i stap klin tru na i no gat asua long wanpela samting.
Na ol stretpela pasin Jisas Krais i save kamapim, ol bai i pulap tru long yupela.
Na ol manmeri bai i lukim na ol bai i givim biknem long God na litimapim nem bilong en.
Ol brata, mi laik bai yupela i save, dispela samting i bin kamap long mi em i no pasim gutnius.
Em i mekim gutnius i kamap strong.
Olsem na olgeta lain soldia bilong lukautim haus bilong Sisar, na olgeta arapela man tu, ol i save pinis olsem ol i bin putim mi long kalabus, long wanem, mi mekim wok bilong Krais.
Na bikpela lain bilong ol brata, ol i ting long mi stap long kalabus, na dispela i strongim bel bilong ol na ol i bilip strong long Bikpela.
Na ol i lusim pret na ol i strong moa long autim tok bilong God.
Tru, sampela i lukim ol man i givim biknem long mi, na ol i bel nogut long mi, na ol i laik daunim mi, na long dispela as tasol ol i autim tok bilong Krais.
Tasol sampela i gat gutpela tingting na ol i autim tok.
Ol dispela man i save, mi stap long kalabus bilong strongim wok bilong gutnius, olsem na ol i laikim mi tru na ol i autim tok.
Tasol ol arapela man ol i laik kamapim biknem bilong ol yet, na ol i autim tok bilong Krais.
Ol i no gat stretpela tingting na ol i mekim olsem.
Ol i laik skruim sampela hevi moa long mi long taim mi stap long kalabus.
Tasol maski ol i gat gutpela tingting o tingting nogut, olgeta dispela man i save autim tok bilong Krais, na dispela i mekim bel bilong mi i amamas tru.
Na mi bai amamas yet, long wanem, mi save, oltaim yupela i save prea na askim God long helpim mi, na Spirit bilong Jisas Krais i save strongim mi, na long dispela rot God bai i helpim mi na bai mi lusim kalabus na mi stap fri.
Olsem na mi gat bikpela laik tru long mi no ken mekim wanpela samting i no stret na bai mi kisim sem.
Mi ting olsem, nau na bihain tu mi bai sanap strong tru na mekim ol gutpela pasin tasol, olsem oltaim mi save mekim.
Na sapos mi stap laip o sapos mi dai, olgeta samting mi mekim bai i givim biknem long Krais.
Tingting bilong mi em i olsem.
Sapos mi stap laip, orait mi stap wantaim Krais.
Na sapos mi dai, orait mi bai kisim gutpela samting tru.
Sapos mi stap laip yet, orait mi bai inap helpim planti manmeri.
Tasol bai mi bihainim wanem rot?
Mi no save.
Mi gat tupela bel long dispela.
Mi laik tru long i go i stap wantaim Krais.
Em bai i gutpela moa.
Tasol ating mobeta mi mas i stap yet long graun, bai mi ken helpim yupela.
Mi bilip strong olsem mi gat wok yet bilong helpim yupela, olsem na mi save pinis, mi bai stap yet na wok wantaim yupela bilong helpim yupela long bilip strong na amamas.
Olsem na taim mi kam kamap gen long yupela, yupela bai i amamas long mi na litimapim nem bilong Krais Jisas.
Bikpela samting, em i olsem.
Wokabaut bilong yupela em i mas i stap stret na bihainim tru gutnius bilong Krais.
Olsem orait sapos mi kam lukim yupela o sapos mi harim tok tasol long yupela, mi bai save yet olsem yupela i sanap strong na i stap wanbel, na long wanpela tingting tasol yupela i wok wantaim bilong kirapim ol manmeri long bilip long gutnius.
Na mi bai save olsem ol birua bilong yupela ol i no inap mekim yupela i pret.
Na sapos ol i lukim yupela i no pret, orait ol bai i save olsem, ol bai i lus, tasol God yet bai i mekim yupela i stap gut tru.
God i mekim gut pinis long yupela na em i larim yupela i mekim wok bilong Krais.
Em i no larim yupela i bilip tasol long Krais.
Em i larim yupela i karim pen tu long nem bilong em.
Bipo yupela i lukim mi i pait long dispela pait mi stap long en, na nau yupela i harim tok long mi pait yet.
Orait yupela i karim pen, long wanem, yupela i stap poroman wantaim mi long dispela pait.
Ating Krais i save strongim bel bilong yupela?
Ating em i save laikim yupela tru na dispela i mekim bel bilong yupela i stap isi?
Ating yupela i stap insait long laip bilong Holi Spirit?
Ating yupela i save sori long ol arapela na marimari long ol?
Sapos olsem, orait yupela i mas mekim ol gutpela pasin, na amamas bilong mi bai i pulap tru.
Yupela olgeta i mas holim wanpela tingting tasol, na bihainim wanpela pasin bilong laikim tru ol arapela.
Yupela i mas i stap wanbel tru.
Yupela i no ken tingting long yupela yet tasol, na wok long kamapim biknem bilong yupela.
Yupela i mas daunim yupela yet na yupela i mas ting pasin bilong ol arapela i winim pasin bilong yupela.
Yupela i no ken lukautim ol samting bilong yupela tasol.
Yupela wan wan i mas lukautim ol samting bilong ol arapela manmeri bilong yupela na helpim ol long i stap gut.
Yupela i mas holim wankain tingting olsem Krais Jisas i bin holim.
Em i stap God tru, tasol em i no ting long holimpas dispela pasin bilong i stap wankain olsem God.
Em i lusim dispela pasin, na em i kamap olsem wokboi nating.
Em i kamap olsem man na ol man i lukim em i stap man tru.
Na em i daunim em yet na i bihainim tok bilong God, i go inap long em i dai, yes, inap long em i dai long diwai kros.
Long dispela as tasol God i litimapim Jisas na mekim em i stap antap tru.
Na God i givim em wanpela nem i gutpela tru na i winim olgeta arapela nem.
Em i givim dispela nem long Jisas, bai olgeta ensel na olgeta man na ol arapela samting i stap long heven na long graun na aninit long graun ol i ken brukim skru long ai bilong Jisas na i stap aninit long em.
Na olgeta bilong ol i ken tokaut olsem, “Jisas Krais em i Bikpela.”
Na long dispela pasin ol bai i givim biknem long God Papa.
Orait, ol pren bilong mi, oltaim yupela i save bihainim tok bilong mi, na nau tu yupela i mas mekim olsem.
Yupela i no ken bihainim tok long taim mi stap wantaim yupela tasol.
Nau mi stap longwe, na yupela i mas bihainim gut tru.
God i kisim bek yupela pinis, na nau yupela i mas pret na guria na wok strong long kisim tru dispela presen em i makim bilong yupela.
Yumi save, God i save wok insait long bel bilong yupela.
Em yet i kirapim laik bilong yupela bilong mekim ol pasin em i laikim, na em i givim yupela strong bilong mekim ol dispela pasin.
Na long olgeta samting yupela i mekim, yupela i mas i stap isi na mekim.
Yupela i no ken toktok planti na tok pait nabaut.
Yupela i mas mekim olsem bai yupela pikinini bilong God i ken i stap stret na i no gat rong na i no gat asua.
Na bai yupela i holimpas tok i gat laip, na bai yupela i stap olsem ol lait namel long ol lain manmeri bilong dispela graun, em ol lain i bin lusim stretpela pasin na mekim planti rong.
Olsem na long De bilong Krais i kotim ol manmeri, mi bai amamas tru long pasin bilong yupela.
Na bai mi save olsem, ol dispela hatwok mi bin mekim namel long yupela, em mi no bin mekim nating.
Bilip bilong yupela em i olsem ofa yupela i givim long God.
Na maski sapos mi save olsem ol bai i kapsaitim blut bilong mi olsem ofa bilong wain wantaim dispela ofa bilong yupela, mi bai amamas yet.
Mi bai amamas wantaim yupela.
Olsem tasol yupela tu i mas amamas.
Yupela i mas amamas tru wantaim mi.
Sapos Bikpela Jisas i laik, orait i no longtaim na bai mi salim Timoti i kam long yupela.
Na taim em i kam bek, em bai i tokim mi long yupela, na bai mi belgut tru.
Em i save wanbel wantaim mi na oltaim em i save tingting long painim rot bilong helpim yupela.
Olgeta arapela man i save wari long ol samting bilong ol yet, na ol i no save laik tru long mekim wok bilong Jisas Krais i go het.
Tasol yupela i save long gutpela pasin bilong Timoti.
Yupela i save, em i bin helpim mi long wok bilong gutnius, olsem pikinini i save helpim papa.
Olsem na mi laik wet liklik na painimaut wanem samting tru bai i kamap long mi, na bihain mi bai salim em i kam hariap long yupela.
Na mi bilip olsem Bikpela bai i opim rot, na bihain liklik mi tu bai mi kam lukim yupela.
Mi ting mi mas salim Epafroditus i kam long yupela.
Em i brata bilong yumi, na wanwok na poroman bilong mi long dispela pait, na yupela i bin salim em i kam long mi bilong em i ken helpim mi.
Em i wari tru long yupela na em i laik lukim yupela.
Na em i save, yupela i harim tok long em i gat sik, na dispela i mekim em i bel hevi.
Tru, bipo em i sik, na klostu em i dai pinis.
Tasol God i sori long em na i mekim em i kamap orait.
Na God i no sori long em wanpela tasol.
Em i sori long mi tu, long wanem, em i no laik bai bikpela hevi moa i karamapim mi.
Olsem na mi laikim tumas long salim em i kam, bai yupela i ken lukim em gen na amamas.
Na bai mi tu mi no ken bel hevi tumas.
Olsem na yupela i mas amamas tru long kisim Epafroditus long nem bilong Bikpela.
Yupela i mas givim biknem long ol dispela kain man.
Em i mekim wok bilong Krais na klostu em i dai pinis.
Em i no tingting long em yet i mas i stap gut.
Em i tingting tasol long wok yupela i bin givim em bilong helpim mi, na em i sakim sik bilong en na mekim wok yet.
Ol brata, bilong pinisim dispela tok mi laik tok olsem, yupela i mas amamas long Bikpela.
Mi no les long raitim dispela tok gen long yupela, long wanem, mi ting em bai i helpim yupela.
Yupela lukaut long ol man i save mekim wok nogut olsem ol weldok, em ol dispela man i ting yumi olgeta i mas bagarapim skin bilong yumi long pasin bilong ol Israel.
Yumi tasol i stap lain Israel tru bilong God.
Long strong bilong Spirit bilong God yumi save lotu long God na litimapim nem bilong Krais Jisas.
Yumi save, samting ol man i mekim long skin bilong ol, em i no inap helpim ol liklik.
Sapos samting bilong skin em inap long helpim yumi, orait mi yet mi bai stap gut tru.
Mi winim tru ol dispela man i save amamas long samting i bin kamap long bodi bilong ol.
Mama i bin karim mi, na ol i bin wet wanpela wik na katim skin bilong mi.
Mi man bilong Israel.
Mi bilong lain bilong Benjamin.
Mi save tok Hibru, olsem papamama bilong mi tu.
Na mi save bihainim lo gut tru long pasin bilong ol Farisi.
Mi strong tru long mekim wok bilong God, olsem na bipo mi bin wok long mekim nogut long ol manmeri bilong sios.
Sapos ol man i tingting long ol tok bilong lo na ol i skelim pasin bilong mi, orait mi no gat asua.
Mi tok pinis, sapos mi bihainim rot bilong dispela ol samting bilong bodi, orait mi bai winim tru ol arapela man.
Tasol mi lukim olgeta dispela samting i olsem samting nating, na mi bihainim rot bilong Krais.
Mi no tok long ol dispela samting bilong ol Juda tasol.
Mi save long Krais Jisas, em i Bikpela bilong mi, na mi lukim dispela save tasol em i samting tru, na olgeta gutpela samting bilong dispela graun ol i olsem pipia nating.
Mi laik bihainim Krais tasol, na mi lusim pinis olgeta arapela samting, bai mi ken holimpas Krais na pas wantaim em.
Mi no ting long kamap stretpela man long pasin mi yet mi mekim long bihainim lo.
Mi laik kamap stretpela man long narapela rot, em rot bilong bilip long Krais.
Yumi bilip long Krais na God yet i save kolim yumi ol stretpela manmeri.
Mi laik save tru long Krais.
Krais i bin kirap bek long matmat, na em i gat bikpela strong, na mi laik save tru long dispela strong bilong em.
Mi laik poromanim em long pasin bilong karim pen.
Na mi laik holim wankain tingting olsem em i bin holim long taim em i dai, na mi ting mi tu mi bai kirap bek long matmat.
Mi no ting olsem mi kisim pinis dispela pasin bilong Krais, na mi kamap gutpela man tru.
Tasol oltaim mi save wok strong long holimpas dispela pasin, olsem Krais Jisas i bin holimpas mi.
Ol brata, mi no ting mi kisim yet dispela pasin.
Tasol mi gat wanpela tingting tasol, em long mi mas lusim tingting long olgeta samting bilong bipo, na mi mas wok strong long kisim dispela samting bai i kamap bihain.
Mi save ran strong bilong kamap long mak na kisim prais.
Dispela prais em i olsem.
Long wok bilong Krais Jisas, God i singautim mi bilong i go antap na i stap gut tru wantaim em.
Sapos tingting bilong yumi i kamap olsem tingting bilong ol man i gat gutpela save, orait yumi olgeta i mas bihainim dispela wankain tingting olsem nau mi autim.
Na sapos yupela i gat narapela tingting, orait God bai i stretim dispela tingting bilong yupela.
Tasol gutpela pasin yumi kisim pinis, em yumi mas holimpas strong.
Ol brata, yupela olgeta i mas bihainim pasin bilong mi.
Na yupela i mas lukim gut pasin bilong ol dispela man i save bihainim pasin bilong mipela.
Tasol sori tumas, planti man i stap birua bilong diwai kros bilong Krais.
Planti taim mi tokim yupela pinis long dispela pasin bilong ol, na nau mi tokim yupela gen, na wara i kamap long ai bilong mi.
Ol i save bihainim ol laik bilong bodi bilong ol yet, na ol dispela laik i stap olsem god bilong ol.
Oltaim ol i save tingting long ol samting bilong graun tasol, na ol i save amamas long mekim ol kain kain pasin bilong sem.
Dispela ol man bai i lus long hel.
Tasol yumi, yumi stap manmeri bilong heven.
Na yumi wetim Bikpela Jisas Krais i lusim heven na i kam daun, na i kisim bek yumi.
Long strong bilong em yet, Krais bai i mekim olgeta samting i stap aninit long em, na long dispela strong tasol em bai i senisim ol dispela bodi i save givim ol kain kain hevi long yumi, na ol bodi bilong yumi bai i kamap gutpela moa moa yet olsem bodi bilong em yet.
Olsem na, ol brata bilong mi, yupela i mas sanap strong long Bikpela, olsem mi tok.
Mi save givim bel bilong mi long yupela, na mi wari tru long yupela.
Yupela i stap olsem gutpela prais mi bin wok strong long kisim, na mi save amamas moa yet long yupela.
Yuodia na Sintike, yutupela harim.
Yutupela meri wantaim i bilong lain bilong Bikpela, olsem na yutupela i mas kamap wanbel.
Na yu, wanwok tru bilong mi, mi tokim yu, yu mas helpim dispela tupela meri.
Tupela i bin poroman gut wantaim mi long wok bilong autim gutnius.
Na Klemen na ol arapela wanwok bilong mi, ol tu i bin wok wantaim mipela.
Nem bilong olgeta dispela lain i stap long buk bilong laip.
Oltaim yupela i mas amamas long Bikpela.
Mi tok gen, yupela i mas amamas.
Yupela i mas isi isi long olgeta man na larim ol i lukim dispela gutpela pasin bilong yupela.
Klostu nau Bikpela bai i kam.
Yupela i no ken wari long wanpela samting.
Oltaim yupela i mas tokim God long olgeta hevi bilong yupela.
Yupela i mas prea long God na tok tenkyu long em, na askim em long helpim yupela.
Bel isi God i save givim yumi, em i gutpela samting tru, na yumi man i no inap tru long save long as bilong en.
Orait God bai i mekim yupela i stap bel isi tru, na long dispela pasin yupela bai i pas gut wantaim Krais Jisas, na bel na tingting bilong yupela bai i stap gut tru.
Ol brata, mi laik mekim wanpela tok moa.
Oltaim yupela i mas tingting tasol long ol pasin i tru na ol pasin i gutpela long ol man i mekim na ol stretpela pasin na ol klinpela pasin na ol naispela samting na ol samting i gutpela tru na olgeta pasin i nambawan tru na olgeta pasin yumi save amamas tru long lukim ol man i mekim.
Olgeta pasin mi bin skulim yupela long mekim na yupela i save gut long ol, na olgeta pasin yupela i bin harim mi i autim tok long ol na yupela i bin lukim mi i mekim, dispela olgeta pasin yupela i mas mekim oltaim.
Na God, em i as bilong pasin bilong bel isi, em bai i stap wantaim yupela.
Nau yupela i bin kirapim tingting gen long helpim mi, olsem na mi amamas tru long Bikpela.
Tru, bipo yupela i bin tingting long mi, tasol yupela i no gat rot bilong helpim mi.
Mi no sot long ol samting na mi mekim dispela tok.
Mi save pinis long pasin bilong i stap isi, maski wanem kain samting i kamap long mi.
Maski mi stap rabis tru o mi gat planti samting, mi save stap isi tasol.
Mi save pinis long pasin bilong i stap isi, maski mi gat planti kaikai o mi stap hangre, na maski mi gat planti samting o mi sot long ol samting.
Olgeta kain samting i ken kamap long mi, na mi save stap isi yet na belgut tasol.
Krais i save strongim mi, na long strong bilong em mi inap mekim olgeta samting.
Mi tok olsem mi amamas long pasin yupela i mekim bilong helpim mi, long wanem, yupela i bin ting long poromanim mi long taim mi karim hevi, na yupela i bin mekim dispela gutpela pasin.
Na yupela manmeri bilong Filipai, yupela yet i save olsem, taim mi statim wok bilong autim gutnius, na mi lusim provins Masedonia, i no gat narapela sios i bin poroman wantaim mi long pasin bilong givim ol mani samting bilong helpim mi.
Yupela tasol i bin mekim olsem.
Taim mi bin i stap long taun Tesalonaika, yupela i bin helpim mi planti taim liklik.
Yupela i no ken ting mi askim yupela long givim ol presen long mi.
Mi laik bai gutpela pasin bilong yupela i ken kamap moa yet, na bai God i ken mekim gut long yupela.
Tasol sapos yupela i ting yupela i bin dinau long mi long wanpela samting, orait nau mi raitim dispela tok bilong tokaut klia olsem mi kisim pinis olgeta samting yupela i bin dinau long en.
Ol samting yupela i salim i kam i winim mak bilong olgeta dinau.
Na taim mi kisim ol dispela presen Epafroditus i bin karim i kam, mi pilim olsem mi pulap tru.
Dispela presen bilong yupela em i olsem ofa i gat gutpela smel, em yupela i givim long God.
God i save amamas tru long kisim dispela kain ofa.
God bilong mi em i makim olgeta kain gutpela gutpela samting bilong yumi ol manmeri bilong Krais Jisas.
Olsem na em bai inapim tru olgeta samting yupela i sot long en.
God em i God na Papa bilong yumi, na yumi mas litimapim nem bilong em oltaim oltaim.
Mi tok gude long olgeta manmeri bilong Krais Jisas.
Ol brata i stap wantaim mi, ol i tok gude long yupela.
Olgeta manmeri bilong God ol i tok gude long yupela, na ol dispela lain i save mekim wok long haus bilong Sisar, ol i tok strong long mi mas givim gude long yupela.
Marimari bilong Bikpela Jisas Krais em i ken i stap wantaim spirit bilong yupela wan wan.
Ol i raitim dispela buk long taim ol man i wok long mekim nogut long ol Kristen, long wanem, ol Kristen i save bilip olsem Jisas Krais em i Bikpela bilong ol.
Buk i laik strongim bilip bilong ol Kristen, bai ol i no ken larim ol bikpela hevi i daunim ol.
Dispela buk i gat planti tok piksa long ol samting bai i kamap bihain.
Ating ol Kristen bilong dispela taim i bin klia long ol dispela tok piksa, tasol ol haiden nogat.
As tok bilong ol dispela piksa, em i olsem.
Jisas Krais em i Bikpela, na long han bilong em God bai i daunim olgeta birua, na em bai i daunim Satan tu.
Na taim Jisas i pinisim wok bilong em, God bai i givim prais long ol manmeri i stap strong na i no lusim bilip bilong ol.
Ol bai i stap wantaim God na ol bai i no gat hevi moa, long wanem, God bai i mekim olgeta samting i kamap nupela.
Bipo dispela tok em i stap hait, na Jisas Krais i bin kamapim ples klia.
God i soim dispela tok long Jisas, bilong em i ken soim ol wokman bilong en long ol samting i mas kamap kwiktaim.
Na Jisas i salim ensel bilong en i kam givim dispela tok long mi Jon, wokman bilong en, bai mi ken tokim ol arapela wokman bilong Jisas.
Na mi Jon, mi lukim pinis ol dispela samting, na mi tokaut klia long tok bilong God, na long dispela tok bilong Jisas Krais.
Na mi tok olsem, dispela tok i tru.
Dispela tok em i tok profet i kam long God, na man i ritim dispela tok long ol arapela, em i ken amamas.
Na ol manmeri i harim dispela tok na ol manmeri i bihainim dispela tok bilong God mi bin raitim, ol tu i ken amamas, long wanem, taim i laik kamap nau, na ol dispela samting God i tok pinis long mekim, em bai i mekim.
Mi Jon, mi raitim dispela tok long yupela ol manmeri bilong 7-pela sios i stap long provins Esia.
God i stap nau, na bipo tru em i stap, na bihain bai em i kam, em i ken marimari long yupela na mekim bel bilong yupela i stap isi.
Na ol 7-pela spirit, ol i stap long pes bilong sia king bilong God, ol tu i ken marimari long yupela na mekim yupela i stap bel isi.
Jisas Krais em i man bilong autim stret olgeta tok bilong God.
Em i namba wan man i bin kirap bek long matmat, na em i bikman bilong olgeta king i stap long graun.
Em tu i ken marimari long yupela na mekim bel bilong yupela i stap isi.
Em i save laikim yumi tru, na long blut bilong em yet em i bin lusim olgeta sin bilong yumi.
Em i bin mekim yumi i kamap ol pris bilong lain bilong king, na yumi stap lain pris bilong God, em Papa bilong Jisas.
Oltaim oltaim Jisas Krais i gat biknem tru na strong bilong bosim olgeta samting.
Em i stap namel long ol klaut na i kam, na olgeta man bai i lukim em long ai bilong ol yet.
Olgeta man i bin sutim em long spia samting, ol tu bai i lukim em.
Na olgeta lain manmeri bilong graun bai i tingting long em, na ol bai i krai sori moa yet.
Yes, dispela samting bai i kamap.
God, Bikpela, em God I Gat Olgeta Strong em i tok olsem, “Mi tasol mi stap paslain tru na mi stap las tru.”
Em dispela God tasol, nau em i stap, na bipo tru em i stap, na bihain bai em i kam.
Mi Jon, mi brata bilong yupela.
Mi wantaim yupela, yumi stap ol lain bilong Jisas.
Mi poroman wantaim yupela long kisim hevi na pen, na mi stap long kingdom bilong God wantaim yupela.
Na yumi olgeta yumi save sanap strong wantaim na karim hevi.
Mi bin autim tok bilong God, na mi autim tok olsem mi bilip long Jisas.
Olsem na ol i rausim mi na putim mi i stap long dispela ailan ol i kolim Patmos.
Long de bilong Bikpela, Holi Spirit i kamap strong long mi, na baksait long mi mi harim maus bilong wanpela man i singaut strong, olsem krai bilong biugel.
Dispela man i tok olsem, “Olgeta samting yu lukim, em yu mas raitim long buk na salim i go long ol 7-pela sios.
Yu mas salim i go long ol sios i stap long taun Efesus na Smerna na Pergamum na Taiataira na Sardis na Filadelfia na Laodisia.”
Orait mi tanim bilong lukim dispela man i givim tok long mi.
Mi tanim pinis, na mi lukim 7-pela lam gol i stap.
Na mi lukim wanpela man i stap namel long ol dispela lam.
Em i olsem Pikinini Bilong Man.
Em i bin putim longpela klos i karamapim lek bilong en, na em i pasim let gol i raunim bros bilong en.
Het wantaim gras bilong en i waitpela tru, olsem gras bilong sipsip, na olsem waitpela klaut.
Na ai bilong en i lait olsem paia i lait strong moa.
Lek bilong en i lait tru, olsem bras ol i bin kukim long bikpela paia.
Na mi harim nek bilong en i pairap olsem bikpela wara i pairap.
Em i holim 7-pela sta long han sut bilong en.
Na wanpela bainat i gat tupela sap na i sap tru, em i kam ausait long maus bilong en.
Na pes bilong en i lait tumas, olsem san i lait strong moa.
Mi lukim em na mi pundaun klostu long lek bilong en, na mi stap olsem man i dai pinis.
Tasol em i putim han sut bilong en long mi, na em i tok olsem, “Yu no ken pret.
Mi man i stap namba wan tru na i stap bihain tru.
Na mi man bilong i stap laip.
Bipo mi dai pinis, tasol lukim, nau mi stap laip oltaim oltaim.
Na mi holim ol ki bilong Dai na bilong Ples bilong ol man i dai pinis.
Olsem na yu mas raitim tok bilong ol dispela samting yu lukim, em ol samting i stap nau na ol samting bai i kamap bihain.
Yu bin lukim dispela 7-pela sta i stap long han sut bilong mi, na dispela 7-pela lam gol.
Dispela em i olsem tok hait, na as bilong en i olsem.
Dispela 7-pela sta, em ol ensel bilong ol 7-pela sios.
Na dispela 7-pela lam, em ol 7-pela sios yet.”
Dispela man i tok moa olsem, “Yu mas raitim sampela tok long ensel bilong sios i stap long taun Efesus.
Dispela tok i olsem, ‘Mi save holim ol 7-pela sta long han sut bilong mi, na mi save wokabaut namel long ol 7-pela lam gol.
Na mi salim dispela tok i kam long yu.
Mi save pinis long olgeta pasin yu save mekim, na long hatwok bilong yu.
Na mi save, yu save sanap strong, na yu no laikim tru ol man nogut.
Ol dispela man i bin tokim yu olsem, “Mipela i aposel tu.”
Tasol nogat, ol i no aposel.
Na yu skelim pinis tok bilong ol, na yu painimaut olsem ol i man bilong giaman tasol.
Ol man i lukim yu i holim nem bilong mi, na ol i save mekim nogut long yu.
Tasol mi save olsem, yu save sanap strong na karim dispela hevi, na yu no bin les long dispela hatwok.
‘Tasol mi gat tok long yu olsem, taim yu bilip nupela, yu bin laikim mi tru, tasol nau nogat.
Bipo yu bin mekim gutpela pasin, tasol yu lusim dispela pasin na yu pundaun pinis.
Olsem na yu mas tingim gen dispela pasin yu bin mekim bipo, na yu mas tanim bel na mekim kain pasin olsem pastaim yu save mekim.
Sapos yu no mekim olsem, orait bai mi kam long yu na rausim dispela lam bilong yu.
Tasol wanpela gutpela pasin bilong yu i olsem.
Yu no laikim tru pasin bilong ol lain bilong Nikolas.
Mi tu, mi no laikim tru pasin bilong ol.
‘Orait man i gat yau, em i mas harim gut dispela tok Holi Spirit i autim long ol sios.
Sapos man i winim pait, bai mi larim em i kisim kaikai long diwai bilong givim laip.
Dispela diwai i stap long heven, long gaden bilong God.’
Dispela man i tok moa olsem, “Na yu mas raitim sampela tok long ensel bilong sios i stap long taun Smerna.
Dispela tok i olsem, ‘Mi man i stap namba wan tru na i stap bihain tru.
Bipo mi dai pinis, tasol nau mi stap laip.
Na mi salim dispela tok i kam long yu.
Mi save long ol hevi na pen i bin kamap long yu, na mi save olsem yu stap rabis tru.
Tasol yu gat planti samting moa yet.
Na mi save long dispela tok bilas ol sampela man i save mekim long yu.
Dispela ol man i save tok, ol i bilong lain Juda.
Tasol ol i no bilong lain Juda.
Ol i lain bilong Satan tasol.
Bihain liklik yu bai karim pen, tasol dispela i no ken mekim yu i pret.
Satan bai i mekim, na ol bai i kalabusim sampela man namel long yupela, bilong traim yupela.
Na bai yupela i karim hevi na pen inap long 10-pela de.
Tasol yu mas holim bilip, i go inap long taim yu dai, na bai mi givim yu laip olsem prais.
‘Orait man i gat yau, em i mas harim gut dispela tok Holi Spirit i autim long ol sios.
Sapos man i winim pait, orait namba 2 dai bai i no inap long bagarapim em.
Dispela man i tok moa olsem, “Na yu mas raitim sampela tok long ensel bilong sios i stap long taun Pergamum.
Dispela tok i olsem, ‘Mi holim longpela bainat i sap tumas na i gat tupela sap bilong en.
Mi salim dispela tok i kam long yu.
Mi save gut long dispela ples yu stap long en.
Sia king bilong Satan i stap long dispela ples.
Tasol yu save holim strong nem bilong mi, na yu bilip long mi, na yu no save haitim dispela bilip.
Bipo dispela man Antipas, em man bilong autim tok bilong mi, em i bin i stap wantaim yupela.
Em i bihainim tru tok bilong mi, na ol i kilim em i dai long ples bilong yupela, em dispela ples Satan i stap long en.
Na long dispela taim tu yu no bin givim baksait long mi.
‘Tasol mi gat sampela tok long yu.
Yu gat sampela man i stap long Pergamum, ol i holim strong pasin bilong Balam.
Pasin bilong Balam em i olsem.
Bipo em i bin soim Balak long pasin bilong giamanim ol manmeri bilong Israel na mekim ol i pundaun long sin.
Na Balak i kirapim ol Israel long kaikai abus ol i bin ofaim long ol giaman god, na long mekim pasin pamuk.
Olsem tasol, sampela man i stap long yu, ol i save bihainim tok bilong ol lain bilong Nikolas.
Olsem na yu mas tanim bel.
Sapos nogat, orait bihain liklik bai mi kam long yu, na bai mi pait long ol dispela man long dispela bainat i stap long maus bilong mi.
‘Orait man i gat yau, em i mas harim gut dispela tok Holi Spirit i autim long ol sios.
Na long dispela ston mi bai raitim nupela nem, na i no gat wanpela man i save long dispela nem.
Man i kisim ston, em tasol bai i save.’
Dispela man i tok moa olsem, “Na yu mas raitim sampela tok long ensel bilong sios i stap long taun Taiataira.
Dispela tok i olsem, ‘Mi Pikinini Bilong God, na ai bilong mi i lait olsem paia i lait strong moa, na lek bilong mi i lait tru olsem bras ol bin polisim gut tru.
Mi salim dispela tok i kam long yu.
Mi save pinis long olgeta pasin yu save mekim.
Mi save, yu laikim tru ol manmeri, na yu bilip long mi, na yu save mekim olkain wok bilong helpim ol arapela.
Mi save, yu sanap strong long olgeta hevi i kamap long yu.
Mi save, ol pasin yu bin mekim bipo, ol i gutpela, na nau ol pasin bilong yu i kamap gutpela moa yet.
‘Tasol mi gat dispela tok long yu.
Yu save larim dispela meri Jesebel i stap wantaim yu.
Dispela meri i save tok olsem em i profet, tasol em i save giamanim ol wokman bilong mi na em i lainim ol long mekim pasin pamuk na long kaikai abus ol i bin ofaim long ol giaman god.
Mi laik bai em i tanim bel, olsem na mi larim em i stap sampela taim.
Em i no laik tanim bel na givim baksait long pasin pamuk bilong en.
Bai mi mekim dispela meri i kisim sik na i gat bikpela pen.
Na ol dispela man i mekim pasin pamuk wantaim em, sapos ol i no tanim bel na givim baksait long ol pasin em i mekim, orait bai mi givim bikpela pen na hevi long ol tu.
Ol pikinini bilong em tu, bai mi kilim ol i dai.
Olsem na olgeta sios bai i save, mi save skelim gut bel na tingting bilong olgeta man.
Na bai mi givim pe long yupela wan wan, inap long pasin yupela i mekim.
‘Tasol nau mi tok long yupela ol arapela manmeri bilong sios i stap long Taiataira.
Yupela i no bihainim tok bilong dispela meri, na yupela i no bin kisim save long dispela pasin ol i kolim “Ol toktok hait bilong Satan.”
Mi tokim yupela olsem, mi no inap putim narapela hevi long yupela.
Tasol olgeta samting yupela i save holim, em yupela i mas holim strong, i go inap long taim mi kam.
‘Sapos man i winim pait, na em i bihainim pasin bilong mi i go inap taim bilong olgeta samting i pinis, orait mi bai givim em namba bilong i stap hetman bilong ol lain manmeri.
Na em bai i bosim ol strong tru na brukim ol liklik liklik, olsem man i brukim wanpela sospen graun.
Dispela wok mi bai givim em, em i wankain olsem dispela wok Papa bilong mi i bin givim mi bilong bosim ol manmeri.
Na tu, mi bai givim em dispela sta i save kamap long moningtaim tru.
Orait man i gat yau, em i mas harim gut dispela tok Holi Spirit i autim long ol sios.’
Dispela man i tok moa olsem, “Na yu mas raitim sampela tok long ensel bilong sios i stap long taun Sardis.
Dispela tok i olsem, ‘Mi gat dispela 7-pela spirit bilong God, na mi holim dispela 7-pela sta.
Na mi salim dispela tok i kam long yu.
Mi save pinis long olgeta pasin yu save mekim.
Ol i save tok long yu olsem, “Dispela sios i gat laip tru.”
Tasol nogat, yu dai pinis.
Yu mas kirap na lusim slip.
Olgeta pasin bilong yu i stap yet na i no i dai, em yu mas strongim.
Long wanem, mi no lukim wanpela bilong ol pasin bilong yu em i stret olgeta long ai bilong God bilong mi.
Dispela gutnius bipo yu bin harim na kisim, em yu mas tingim gen.
Na yu mas bihainim gut na tanim bel.
Sapos yu no kirap na lusim slip, orait wantu bai mi kam long yu olsem ol stilman i save kam.
Na yu bai i no inap save long taim mi laik i kam.
‘Tasol yu gat sampela manmeri i stap yet long Sardis, ol i no bin mekim doti klos bilong ol.
Pasin bilong ol dispela lain em i gutpela, inap long ol i putim ol waitpela klos na wokabaut wantaim mi.
‘Sapos man i winim pait, orait mi bai putim dispela kain waitpela klos long em, na mi bai i no inap rausim nem bilong em long buk bilong laip.
Bai mi autim nem bilong em long pes bilong Papa bilong mi, na long pes bilong ol ensel bilong en.
Orait man i gat yau, em i mas harim gut dispela tok Holi Spirit i autim long ol sios.’
Dispela man i tok moa olsem, “Na yu mas raitim sampela tok long ensel bilong sios i stap long taun Filadelfia.
Dispela tok i olsem, ‘Mi holi tru, na mi as bilong pasin i tru.
Mi holim ki bilong Devit, na samting mi opim, i no inap wanpela man i pasim.
Na samting mi pasim, i no inap wanpela man i opim.
Mi salim dispela tok i kam long yu.
Mi save pinis long olgeta pasin yu save mekim.
Long pes bilong yu, mi putim dua i op i stap, na i no gat wanpela man inap long pasim.
Mi save olsem yu gat liklik strong tasol i stap yet, na yu bin bihainim tok bilong mi, na yu no bin givim baksait long nem bilong mi.
Yu save long dispela ol man bilong lain bilong Satan, ol i save tok, ol i bilong lain Juda.
Tasol ol i no bilong lain Juda.
Ol i man bilong giaman.
Bai mi mekim ol dispela man i kam brukim skru klostu long lek bilong yu, na bai ol i save olsem, mi laikim yu tru.
Yu bin bihainim tok bilong mi, na yu bin sanap strong long olgeta hevi i kamap long yu.
Olsem na bai mi lukautim yu, na dispela traim i laik kamap na traim olgeta manmeri long olgeta hap bilong graun, em i no ken kamap long yu.
Bai mi kam long yu kwiktaim.
Samting yu holim, em yu mas holim strong.
Nogut wanpela man i stilim prais bilong yu.
‘Sapos man i winim pait, mi bai sanapim em olsem pos bilong strongim haus bilong God bilong mi, na em bai i no lusim haus bilong God na i go ausait gen.
Mi bai raitim nem bilong God bilong mi long em, na mi bai raitim nem bilong taun bilong God bilong mi, em dispela nupela Jerusalem i kam long God bilong mi, na i lusim heven na i kam daun.
Na nupela nem bilong mi yet, em tu bai mi raitim long em.
Orait man i gat yau, em i mas harim gut dispela tok Holi Spirit i autim long ol sios.’
Dispela man i tok moa olsem, “Na yu mas raitim sampela tok long ensel bilong sios i stap long taun Laodisia.
Dispela tok i olsem, ‘Mi man bilong tok “I tru” long olgeta tok na promis bilong God, na mi save autim stret olgeta tok bilong God.
Oltaim mi save autim tok tru tasol.
Mi as bilong olgeta samting God i bin wokim, mi salim dispela tok i kam long yu.
Mi save pinis long olgeta pasin yu save mekim.
Mi save, yu no kol na yu no hat.
Mi laik bai yu stap kolpela o yu stap hatpela.
Yu hat liklik tasol.
Yu no hatpela tru na yu no kolpela tru.
Olsem na mi laik trautim yu long maus bilong mi.
Yu save tok olsem, “Mi gat planti mani, na mi gat planti samting i stap.
Mi no sot long wanpela samting.”
Yu stap nogut tru, inap long ol man i ken sori tru long yu.
Yu stap rabis tru na yu aipas na yu stap as nating.
Na yu yet yu no save long dispela.
Olsem na mi laik givim dispela tingting long yu.
Gol bilong mi, em paia i bin kukim na rausim tru olgeta samting nogut i stap long en.
Olsem na mobeta yu baim dispela gol, na bai yu gat planti mani.
Na mobeta yu baim waitpela klos bilong karamapim skin bilong yu, na bai ol man i no inap lukim yu i stap as nating na yu gat sem.
Na mobeta yu baim marasin bilong putim long ai bilong yu, na bai yu inap lukluk.
Sapos mi laikim sampela man, orait mi save krosim ol na stretim pasin bilong ol.
Olsem na yu mas strong long stretim pasin bilong yu, na yu mas tanim bel.
‘Lukim, mi sanap long dua, na mi paitim i stap.
Sapos wanpela man i harim maus bilong mi na i opim dua, orait bai mi go insait na i stap wantaim em.
Na bai mi kaikai wantaim em, na em bai i kaikai wantaim mi.
Sapos man i winim pait, bai mi larim em i sindaun wantaim mi long sia king bilong mi, olsem bipo mi tu mi winim pait, na mi sindaun wantaim Papa bilong mi long sia king bilong em.
Orait man i gat yau, em i mas harim gut dispela tok Holi Spirit i autim long ol sios.’
Bihain mi lukluk gen na long heven mi lukim wanpela dua i op i stap.
Na maus bilong dispela man, bipo mi harim em i singaut strong long mi olsem krai bilong biugel, nau em i tok olsem, “Yu kam antap hia, na bai mi soim yu olgeta samting i mas kamap bihain.”
Dispela Man i lait olsem ston jaspa na retpela ston konilian.
Wanpela renbo i raunim sia king, na mi lukim dispela renbo i lait olsem grinpela ston emeral.
24 sia i raunim dispela sia king, na 24 hetman i sindaun i stap long ol dispela sia.
Ol dispela hetman i putim longpela waitpela klos, na ol i gat ol hat gol olsem ol hat king i stap long het bilong ol.
Long sia king mi lukim lait bilong klaut i sut i go nabaut, na mi harim bikpela nois i kamap na klaut i pairap.
Long pes bilong sia 7-pela bombom i lait i stap.
Dispela ol bombom em ol 7-pela spirit bilong God.
Long pes bilong sia king i gat wanpela samting i stap, em i olsem bikpela solwara ol i bin wokim long glas, na em i klia tru.
Na 4-pela samting i stap laip ol i sanap i stap long ol 4-pela sait bilong sia king.
Dispela 4-pela samting i stap laip ol i gat planti ai i karamapim olgeta hap bilong bodi bilong ol, em long baksait tu.
Namba wan samting i stap laip em i olsem laion.
Namba 2 samting i stap laip em i olsem bulmakau man.
Namba 3 samting i stap laip em i gat pes olsem pes bilong man.
Na namba 4 samting i stap laip em i olsem wanpela bikpela tarangau i flai i stap.
Dispela 4-pela samting i stap laip, olgeta wan wan i gat 6-pela wing.
Na planti ai i karamapim bodi bilong ol, na i stap aninit long ol wing tu.
Na long san na long nait ol i save tok olsem, “Bikpela, em God I Gat Olgeta Strong, em i holi, em i holi, em i holi.
Bipo em i stap, na nau em i stap, na bihain bai em i kam.”
Ol i no save malolo long mekim dispela tok.
Dispela ol samting i stap laip, ol i save amamas long dispela Man i sindaun long sia king bilong en na i stap laip oltaim oltaim.
Na ol i litimapim nem bilong en na ol i tenkyu long em.
Na olgeta taim ol 4-pela samting i stap laip ol i mekim olsem, orait dispela 24 hetman ol i save brukim skru long pes bilong dispela Man i sindaun i stap long sia king.
Na ol i save lotu long em, em Man bilong i stap oltaim oltaim.
“Bikpela, yu God bilong mipela.
Dispela Man i sindaun i stap long sia king, na long han sut bilong en mi lukim wanpela buk i stap.
Dispela buk i olsem wanpela longpela pepa ol i bin raunim na pasim, na dispela pepa i gat rait i stap long tupela hap bilong en.
Na ol i bin raunim na long 7-pela hap ol i bin pasim strong long gris bilong kandel na ol i putim mak antap long olgeta dispela 7-pela gris kandel.
Na mi lukim wanpela strongpela ensel i singaut bikmaus olsem, “Husat i gutpela man, inap long em i ken rausim ol gris kandel ol i bin pasim buk long en na opim dispela buk?”
Tasol i no gat wanpela i stap long heven o i stap long graun o i stap aninit long graun, em inap long opim buk na lukluk insait long en.
Mi lukim olsem i no gat wanpela man em inap long opim dispela buk na lukluk insait long en, na mi krai planti.
Na wanpela bilong ol hetman i tokim mi olsem, “Yu no ken krai.
Dispela Laion i bin kamap long lain Juda, em dispela Kru i kamap long ol lain tumbuna bilong King Devit, em i winim pait na i daunim pinis ol birua bilong en.
Olsem na em inap long rausim ol 7-pela gris kandel i pasim buk na opim dispela buk.”
Na mi lukim wanpela Pikinini Sipsip i sanap i stap.
Em i luk olsem ol i bin kilim em i dai.
Em i sanap i stap namel long sia king na dispela 4-pela samting i stap laip, na ol sia bilong ol hetman i raunim em i stap.
Em i gat 7-pela kom na 7-pela ai, em ol 7-pela spirit bilong God.
God i bin salim ol i go nabaut long olgeta hap bilong graun.
Orait Pikinini Sipsip i go kisim dispela buk i stap long han sut bilong dispela Man i sindaun long sia king.
Em i kisim pinis dispela buk, orait dispela 4-pela samting i stap laip na ol 24 hetman ol i brukim skru klostu long Pikinini Sipsip.
Olgeta hetman wan wan i holim wanpela musik olsem gita na wanpela dis gol, na smok i gat gutpela smel i kamap long olgeta dis.
Dispela em i makim ol beten bilong ol manmeri bilong God.
God bilong mipela.
Orait, mi lukluk gen, na mi harim maus bilong planti ensel moa.
Namba bilong ol i olsem planti handet milion, na planti tausen tausen moa.
Ol i sanap raunim sia king na ol samting i stap laip na ol hetman.
Na mi harim toktok bilong olgeta kain samting God i bin wokim, em ol samting i stap long heven na i stap long graun na i stap aninit long graun na i stap long solwara.
Na ol 4-pela samting i stap laip ol i tok, “I tru.”
Na ol hetman i brukim skru na i lotu long tupela.
Mi lukim Pikinini Sipsip i holim dispela buk i gat 7-pela gris kandel i pasim, na em i rausim namba wan gris kandel.
Na mi harim wanpela bilong ol dispela 4-pela samting i stap laip em i mekim tok, na nek bilong en i olsem klaut i pairap.
Em i tok olsem, “Yu kam.”
Na mi lukluk gen na mi lukim wanpela waitpela hos, na man i sindaun long en em i holim banara.
Ol i givim em wanpela hat bilong man i winim pait, na em i go olsem man i winim pait na em i wok long winim planti pait moa.
Orait Pikinini Sipsip i rausim namba 2 gris kandel i pasim buk, na mi harim namba 2 samting i stap laip em i tok, “Yu kam.”
Na narapela hos i kamap, em i retpela.
Ol i givim strong long man i sindaun long dispela hos, em strong bilong pinisim gutpela taim bilong ol manmeri bilong graun, bai ol man i wok long kilim i dai ol arapela man.
Na ol i givim em wanpela bikpela bainat bilong mekim dispela wok.
Orait Pikinini Sipsip i rausim namba 3 gris kandel i pasim buk, na mi harim namba 3 samting i stap laip em i tok, “Yu kam.”
Na mi lukluk gen, na mi lukim wanpela blakpela hos.
Na man i sindaun long en em i holim wanpela skel long han bilong en.
Na mi harim samting olsem maus bilong wanpela man i autim tok namel long ol 4-pela samting i stap laip, na dispela maus i tok olsem, “Yu go na mekim wok bilong yu, na bai ol man i sot long kaikai.
Olsem na pe ol man i kisim long wanpela de, em bai inap long ol i baim wanpela liklik sospen wit o tripela liklik sospen bali tasol.
Tasol yu no ken bagarapim ol diwai oliv na ol diwai wain, olsem na ol bai i gat wel bilong oliv na wain i stap yet.”
Orait Pikinini Sipsip i rausim namba 4 gris kandel i pasim buk, na mi harim maus bilong namba 4 samting i stap laip em i tok, “Yu kam.”
Na mi lukluk gen, na mi lukim wanpela yelopela hos.
Na man i sindaun long en, nem bilong en Dai.
Na Ples bilong ol man i dai pinis, em i bihainim Dai i kam.
Ol i givim strong long tupela long tilim olgeta manmeri long 4-pela lain na long kilim i dai wanpela bilong ol dispela lain.
Tupela bai i kilim ol manmeri i dai long bainat, na tupela bai i mekim taim bilong bikpela hangre i kamap na kilim ol i dai, na tupela bai i mekim ol bikpela sik i kamap na kilim ol i dai, na tupela bai i salim ol wel abus bilong graun i go kilim ol i dai.
Orait Pikinini Sipsip i rausim namba 5 gris kandel i pasim buk, na mi lukim tewel bilong ol manmeri i dai pinis ol i stap aninit long alta.
Bipo ol dispela manmeri i bin holim strong tok bilong God, na ol i autim dispela tok na ol birua i kilim ol i dai.
Ol dispela tewel i singaut strong olsem, “Bikpela King bilong olgeta samting, yu save mekim gutpela na stretpela pasin oltaim.
Yu stap holi, na pasin bilong yu em i tru olgeta.
Hamas taim bai mipela i wet, na bai yu mekim kot long ol manmeri i stap long graun, na yu bekim blut bilong mipela long ol?”
Orait ol i givim longpela waitpela klos long dispela ol manmeri wan wan, na ol i tokim ol olsem, “Yupela i mas malolo liklik pastaim.
Ol birua bai i kilim i dai ol wanwok bilong yupela na ol brata bilong yupela, olsem ol i bin kilim yupela yet.
God i makim pinis namba bilong ol manmeri ol bai i kilim i dai, na taim ol birua i kilim pinis dispela olgeta manmeri, orait God bai i bekim blut bilong yupela.”
Orait Pikinini Sipsip i rausim namba 6 gris kandel i pasim buk, na mi lukluk gen, na mi lukim bikpela guria i kamap long graun.
Na san i kamap blakpela olsem ol olpela bek.
Na mun i kamap retpela olgeta olsem blut.
Ol sta bilong skai ol i pundaun long graun, olsem win i sakim diwai fik na ol fik i no mau yet ol i pundaun.
Skai tu em i go pinis, olsem mat ol i raunim i go na pasim.
Na olgeta maunten na ailan ol i lusim ples bilong ol, na ol i surik i go.
Na ol king bilong graun wantaim ol man i gat nem na ol kepten bilong ol soldia na ol maniman na ol strongpela man na olgeta man i stap wokboi nating na olgeta man i stap fri, olgeta wantaim ol i ranawe i go hait insait long ol hul bilong ston na baksait long ol bikpela ston i stap long ol maunten.
Na ol i singaut long olgeta maunten na ston olsem, “Yupela i mas karamapim mipela, na haitim mipela long pes bilong Man i sindaun long sia king bilong en, na bai Pikinini Sipsip i no ken kam wantaim bikpela belhat bilong en na mekim save long mipela.
Long wanem, dispela bikpela De bilong tupela i belhat long ol manmeri na i bekim pe nogut long ol, nau em i kamap pinis.
Na husat inap sakim strong bilong tupela na i stap gut?”
Dispela olgeta samting i pinis, orait mi lukim 4-pela ensel i sanap i stap long ol 4-pela kona bilong graun.
Ol i holimpas ol 4-pela win bilong graun, bai ol win i no inap i go winim graun na solwara na ol diwai.
Na mi lukim narapela ensel i lusim hap bilong sankamap na i kam.
Em i holim mak bilong God, em God i save stap laip oltaim, na em i singaut strong long dispela 4-pela ensel God i givim strong long ol bilong bagarapim graun wantaim solwara.
Em i tok olsem, “Yupela i no ken hariap long bagarapim graun na solwara na ol diwai.
Mipela i laik putim mak bilong God bilong yumi long pes bilong ol wokman bilong en pastaim, na bihain yupela i ken bagarapim ol samting.”
Na mi harim ol i kolim namba bilong ol manmeri i kisim mak.
000 manmeri namel long olgeta lain bilong Israel.
000 bilong lain Benjamin.
Ol dispela manmeri ol i kisim mak bilong God.
Orait bihain mi lukluk gen, na mi lukim planti manmeri tru ol i bung i stap, na i no inap man i kaunim namba bilong ol.
Dispela ol manmeri ol i bilong olgeta lain man na bilong olgeta kantri na bilong olgeta kain skin na bilong olgeta tok ples.
Ol i sanap i stap long pes bilong sia king na long ai bilong Pikinini Sipsip.
Ol i bin putim ol longpela waitpela klos, na long han bilong ol, ol i holim ol lip bilong diwai pam.
Ol i singaut strong olsem, “God bilong yumi em i save sindaun long sia king bilong en, na Pikinini Sipsip, tupela tasol i save kisim bek yumi na mekim yumi i stap gut.”
Na olgeta ensel ol i sanap raunim sia king wantaim ol hetman na ol 4-pela samting i stap laip.
Na ol i lukluk i go long sia king na ol i brukim skru na putim pes bilong ol i go daun long graun, na ol i lotu long God.
Ol i tok olsem, “I tru.
Yumi amamas moa yet long God bilong yumi, na yumi tokaut long biknem bilong em.
Em i gat olgeta gutpela tingting, na yumi givim tenkyu long em, na litimapim nem bilong em.
Em i gat strong tru.
Yes, olgeta bikpela strong i stap long em.
Oltaim oltaim dispela olgeta samting ol i bilong God tasol.
Orait wanpela bilong ol hetman em i askim mi olsem, “Ol dispela manmeri i bin putim ol longpela waitpela klos, em ol husat?
Ol i kam long wanem hap?”
Na mi bekim tok bilong em olsem, “Bikman, yu yet yu save.”
Na em i tokim mi olsem, “Ol dispela manmeri ol i bin kisim bikpela hevi na pen long han bilong ol birua.
Na ol i bin wasim ol klos bilong ol long blut bilong Pikinini Sipsip, na ol klos i kamap waitpela.
Olsem na ol i save sanap long pes bilong sia king bilong God.
Na long san na long nait ol i save stap long haus bilong en na mekim wok bilong en.
Na God i save sindaun long dispela sia king, em yet bai i stap wantaim ol na lukautim ol.
Ol bai i no hangre moa, na nek bilong ol bai i no drai gen.
San bai i no inap boinim skin bilong ol, na i no gat wanpela samting bai i mekim skin bilong ol i hat nogut tru.
Long wanem, Pikinini Sipsip i stap namel tru long sia king, em bai i stap wasman bilong ol.
Em bai i bringim ol i go long ol hul i gat wara i kamap, em wara bilong givim laip.
Na God bai i mekim drai wara bilong ai bilong ol, na ol bai i no krai moa.”
Orait Pikinini Sipsip i rausim namba 7 gris kandel i pasim buk, na i no gat wanpela samting i mekim nois, na i no gat toktok i kamap long heven, i go inap hap aua samting.
Na bihain mi lukim dispela 7-pela ensel i sanap long pes bilong God, na ol i kisim 7-pela biugel.
Na narapela ensel i kam sanap klostu long alta.
Em i holim plet gol bilong holim paura bilong kamapim smok i gat gutpela smel.
Na ol i givim em planti bilong dispela kain paura, bilong em i ken bungim wantaim ol prea bilong olgeta manmeri bilong God, na mekim ofa long God long dispela alta gol i stap long pes bilong sia king bilong God.
Na dispela smok i gat gutpela smel wantaim ol prea bilong ol manmeri bilong God, ol i lusim han bilong dispela ensel i sanap i stap long pes bilong God, na ol i go antap.
Orait ensel i kisim paia long alta na em i pulimapim long dispela plet bilong smok i gat gutpela smel, na em i tromoi paia i go daun long graun.
Em i tromoi pinis, orait ol klaut i pairap na bikpela nois i kamap, na lait bilong klaut i sut i go nabaut, na graun i guria.
Orait dispela 7-pela ensel i holim 7-pela biugel, ol i redi long winim ol biugel.
Namba wan ensel i winim biugel bilong en, na ren ais na paia wantaim blut em i kamap, na i go pundaun long graun.
Na olgeta grinpela gras, em tu paia i kukim olgeta.
Orait namba 2 ensel i winim biugel bilong en, na ol i tromoi wanpela samting olsem bikpela maunten i paia, na em i go pundaun long solwara.
Ol samting i gat laip long solwara, em tu ol i tilim long tripela lain, na wanpela lain olgeta i dai.
Na ol sip tu ol i tilim long tripela lain, na wanpela lain sip i bagarap olgeta.
Orait namba 3 ensel i winim biugel bilong en, na wanpela bikpela sta i paia tru olsem bombom, em i lusim heven na i pundaun.
Nem bilong dispela sta em i olsem, Marasin I Pait Nogut Tru.
Na em i pundaun antap long wanpela lain bilong ol wara, na ol dispela wara i kamap olsem marasin i pait nogut tru.
Planti man i dringim dispela wara, na wara i kukim bel bilong ol na ol i dai.
Orait namba 4 ensel i winim biugel bilong en, na i olsem ol i tilim san na mun na olgeta sta long tripela hap.
Na ol i bagarapim wanpela hap bilong san na wanpela hap bilong mun na wanpela hap bilong olgeta sta.
Na wanpela hap bilong lait bilong ol i kamap tudak, olsem na wanpela hap bilong san na bilong nait i no gat lait.
Na mi lukim wanpela bikpela tarangau i flai i go namel long skai.
Na mi harim em i singaut strong olsem, “Sori, sori, sori tumas long ol manmeri i stap long graun.
Tripela ensel moa i laik winim ol biugel bilong ol, na ol bikpela hevi tru bai i kamap long ol manmeri.”
Orait namba 5 ensel i winim biugel bilong en, na mi lukim wanpela sta i lusim heven na i pundaun long graun.
Na ol i givim em ki bilong dispela hul i go daun moa na i no gat as bilong en.
Orait sta i opim dispela hul, na smok i kamap long hul olsem smok bilong bikpela paia.
Na dispela smok i kamap long hul em i karamapim san na skai, na san na skai i kamap tudak.
Na planti binatang olsem ol grasopa ol i lusim dispela smok, na ol i go nabaut long graun.
Ol i kisim strong olsem strong bilong ol skopion, em ol dispela binatang bilong graun i save bagarapim man.
Na ol i tokim ol dispela grasopa olsem, “Yupela i no ken bagarapim ol gras na ol kain kain samting i save kamap long graun na ol diwai.
Yupela i mas bagarapim tasol dispela ol manmeri i no gat mak bilong God i stap long pes bilong ol.
Yupela i ken givim pen long ol dispela manmeri i go inap long 5-pela mun, tasol yupela i no ken kilim ol i dai.”
Na ol dispela grasopa i go nabaut na givim pen nogut tru long ol manmeri.
Pen ol i givim em i wankain olsem ol skopion i save givim long ol manmeri.
Long dispela taim ol manmeri bai i wok long painim rot bilong i dai, tasol ol bai i no inap i dai.
Ol bai i laikim tumas long i dai, tasol dai bai i ranawe long ol.
Mi lukim ol dispela grasopa ol i olsem ol hos i redi long pait.
Long het bilong ol, ol samting olsem ol hat gol i stap.
Na pes bilong ol i olsem pes bilong man.
Na gras bilong ol i longpela, olsem gras bilong ol meri.
Na tit bilong ol i olsem tit bilong laion.
Ol samting olsem ol siot kapa i karamapim bros bilong ol, na ol wing bilong ol i pairap olsem pairap bilong planti karis ol hos i pulim na ol i ran i go long pait.
Ol dispela grasopa i gat tel olsem bilong ol skopion, na nil bilong sutim marasin nogut bilong givim pen, em i stap long tel bilong ol.
Olsem na strong bilong ol bilong givim pen nogut tru long ol manmeri i go inap long 5-pela mun, em i stap long ol tel bilong ol.
Ol i gat wanpela king i stap hetman bilong ol.
Dispela king em i ensel bilong dispela hul i go daun moa na i no gat as bilong en.
Long tok Hibru ol i kolim nem bilong dispela ensel olsem, Abadon.
Na long tok bilong yumi ol i kolim em Man Bilong Bagarapim Olgeta Samting.
Orait namba wan bikpela hevi em i pinis.
Tupela bikpela hevi i stap yet na bai i kamap bihain.
Orait namba 6 ensel i winim biugel bilong en, na mi harim maus bilong wanpela man i toktok namel long ol 4-pela kom i stap long ol 4-pela kona bilong alta gol i stap long pes bilong God.
Em i tokim namba 6 ensel i holim biugel olsem, “Dispela 4-pela ensel ol i kalabus i stap long bikpela wara Yufretis, yu mas lusim ol i go.”
Orait em i lusim dispela 4-pela ensel, bai ol i ken tilim olgeta manmeri long tripela lain, na kilim i dai wanpela lain olgeta.
Ol dispela ensel i redi pinis na ol i wetim dispela aua na dispela de na dispela mun na dispela yia tasol, bilong mekim dispela wok.
Na namba bilong ol soldia i sindaun long hos em inap olsem 200 milion.
Mi harim ol i kolim namba bilong ol.
Na long dispela samting olsem driman mi lukim ol hos na ol man i sindaun long ol hos, na pasin bilong ol i olsem.
Ol man ol i putim ol siot kapa, na kala bilong ol dispela siot em retpela na blupela na yelopela.
Het bilong ol hos i olsem het bilong ol laion.
Na paia na smok na ol ston salfa i paia, ol i kamap long maus bilong ol hos na i sut i go nabaut.
Dispela tripela samting em dispela paia na smok na ston salfa i paia, ol i kamap long maus bilong ol hos.
Strong bilong ol dispela hos i stap long maus na long tel bilong ol.
Tel bilong ol i olsem snek, na i gat het.
Na ol hos i save bagarapim ol manmeri long ol tel bilong ol.
Ol arapela manmeri, em ol lain dispela tripela samting nogut i no kilim ol i dai, ol i no tanim bel na givim baksait long ol giaman god ol i bin wokim long han bilong ol yet.
Ol i no lusim pasin bilong lotu long ol spirit nogut na long ol piksa bilong ol giaman god ol man i bin wokim long gol na long silva na long bras na long ston na long diwai, em dispela ol samting i no save lukluk na i no save harim toktok na i no save wokabaut.
Ol dispela manmeri i bin kilim i dai ol arapela, na ol i bin wokim posin na yusim ol arapela kain pawa, na ol i bin mekim pasin pamuk na stilim ol samting bilong ol arapela man.
Tasol ol i no tanim bel na givim baksait long ol dispela pasin tu.
Orait mi lukim narapela strongpela ensel i kam daun long heven.
Em i karamapim skin bilong en long klaut, na wanpela renbo i stap antap long het bilong en.
Pes bilong en i lait olsem san, na tupela lek bilong en i luk olsem paia.
Dispela ensel i holim wanpela liklik buk long han bilong en, na buk i op i stap.
Em i putim lek i stap long han sut bilong en antap long solwara, na narapela lek em i putim antap long graun.
Na em i singaut strong tru, olsem laion i singaut bikmaus.
Em i singaut pinis, orait ol 7-pela klaut i pairap na ol i mekim toktok bilong ol.
Dispela 7-pela klaut i pairap pinis, orait mi laik raitim toktok ol i bin mekim.
Tasol mi harim maus bilong wanpela man i singaut long heven olsem, “Dispela tok bilong ol 7-pela klaut i pairap, em yu mas pasim i stap long tingting bilong yu.
Yu no ken raitim.”
Orait dispela ensel mi bin lukim em i sanap long solwara na long graun, em i litimapim han sut bilong en i go long heven, na em i tok tru antap long nem bilong God i stap laip oltaim oltaim.
Em God i bin wokim heven wantaim olgeta samting i stap long en, na graun wantaim olgeta samting i stap long en, na solwara tu wantaim olgeta samting i stap long en.
Na ensel i tok olsem, “Taim i laik pinis nau.
God bai i no inap wet moa.
Taim namba 7 ensel i winim biugel, na krai bilong en i kamap, orait dispela samting God i laik mekim na tok bilong en i bin hait i stap, em bai God i mekim i kamap tru.
Em dispela gutnius bipo em i bin givim long ol profet, em ol wokman bilong en.”
Na maus bilong dispela man i kamap gen long heven, na i tokim mi olsem, “Yu go kisim dispela buk i op i stap long han bilong ensel i sanap long solwara na long graun.”
Orait mi go long ensel na mi tokim em, “Yu givim dispela liklik buk long mi.”
Na em i tokim mi olsem, “Yu kisim na yu kaikai.
Em bai i pait long bel bilong yu.
Tasol long maus bilong yu em bai i swit olsem hani.”
Em i tok pinis, na mi kisim dispela liklik buk long han bilong en, na mi kaikai.
Na long maus bilong mi em i swit olsem hani.
Tasol taim mi kaikai pinis, em i pait long bel bilong mi.
Na ol i tokim mi olsem, “Yu mas autim tok profet gen long ol samting bai i kamap long planti lain manmeri bilong planti kantri na bilong planti tok ples, na long planti king tu.”
Orait ol i givim mi stik bilong metaim ol samting, em i olsem stik bilong wokabaut, na ol i tokim mi olsem, “Yu kirap na metaim haus bilong God wantaim alta.
Na yu kaunim namba bilong ol manmeri i save mekim lotu long dispela haus.
Tasol yu no ken metaim dispela ples bung i stap ausait long banis i raunim haus bilong God.
Em yu mas lusim, long wanem, em ples bung bilong ol man bilong ol arapela lain, na ol dispela lain bai i kam krungutim taun bilong God i go inap long 42 mun.
Na mi bai salim dispela tupela man bilong autim tok bilong mi.
Dispela tupela man i olsem dispela tupela diwai oliv na tupela lam i sanap long pes bilong Bikpela bilong olgeta hap bilong graun.
Sapos ol man i laik mekim nogut long tupela, orait paia bai i kamap long maus bilong tupela na kukim tru ol birua bilong tupela.
Olsem na wanem man i laik mekim nogut long tupela, em bai i dai long dispela pasin tasol.
Tupela i gat strong bilong pasim skai, bai ren i no ken pundaun long olgeta taim tupela i wok long autim tok profet bilong God.
Na tupela i gat strong bilong mekim olgeta wara i kamap blut, na bilong mekim ol kain kain samting nogut i kamap bilong bagarapim ol manmeri bilong graun.
Tupela i ken mekim ol dispela kain samting i kamap long laik bilong tupela.
Taim tupela i pinisim wok bilong autim tok bilong God, orait dispela wel abus bilong hul i no gat as, em bai i lusim hul na i kam antap.
Na em bai i pait long tupela.
Na em bai i daunim tupela na kilim tupela i dai.
Na bodi bilong tupela bai i stap long bikrot bilong dispela bikpela taun, yumi save tok bokis na kolim em olsem, Sodom na Isip.
Em dispela taun tasol bipo ol i bin nilim Bikpela bilong tupela long diwai kros na kilim em i dai.
Ol man bilong olgeta kain skin na bilong olgeta kantri na bilong olgeta tok ples na bilong olgeta lain manmeri, ol bai i lukim bodi bilong tupela inap long 3 na hap de.
Na ol bai i no larim ol man i planim bodi bilong tupela.
Na ol manmeri bilong graun bai i amamas long lukim tupela i dai pinis, na ol bai i singsing na kaikai na givim presen long ol pren bilong ol.
Long wanem, dispela tupela profet i bin givim pen nogut long olgeta manmeri i stap long graun.
Dispela 3 na hap de i pinis, orait God i salim win bilong laip i go insait long tupela, na tupela i kirap na i sanap.
Na ol man i lukim tupela, ol i pret nogut tru.
Na tupela i harim maus bilong wanpela man i singaut strong long heven na i tokim tupela olsem, “Yutupela kam antap long hia.”
Orait ol birua i lukim tupela i stap, na tupela i go insait long klaut na i go antap long heven.
Na long dispela taim stret bikpela guria i kamap, na wanpela hap bilong taun em i bagarap, na 9-pela hap i stap yet.
000 manmeri i dai long dispela guria.
Na ol manmeri i stap yet, ol i pret nogut tru na ol i litimapim nem bilong God bilong heven.
Orait namba 2 bikpela hevi em i pinis.
Liklik taim tasol na namba 3 bikpela hevi bai i kamap.
Na Bikpela bai i stap king oltaim oltaim.”
Na dispela 24 hetman i save sindaun long sia bilong ol long ai bilong God, ol i brukim skru na putim pes bilong ol i go daun long graun, na ol i lotu long God.
Gat Olgeta Strong.
Yu stap nau, na bipo tru yu stap.
Olsem na mipela i tenkyu long yu.
Ol hetman i tok pinis, orait ol ensel i opim haus bilong God i stap long heven, na ol i lukim Bokis Kontrak bilong God em i stap ples klia insait long haus bilong em.
Na lait bilong klaut i sut i go nabaut na bikpela nois i kamap na klaut i pairap, na graun i guria na planti ren ais i kam daun.
Orait wanpela narakain mak tru i kamap long skai.
Dispela mak i olsem.
Wanpela meri i stap, na em i pasim san olsem klos bilong en.
Na mun i stap aninit long lek bilong en, na 12-pela sta i stap olsem hat long het bilong en.
Dispela meri i gat bel, na pen bilong karim pikinini em i kamap pinis long em.
Em i laik karim pikinini, na em i pilim pen nogut tru, olsem na em i singaut strong.
Na narapela mak i kamap long skai.
Dispela mak em i olsem.
Wanpela traipela retpela snek i stap.
Em i gat 7-pela het, na 10-pela kom i kamap long ol het bilong en.
Na 7-pela hat olsem ol hat bilong king i stap long ol het bilong en.
Tel bilong en i brumim tru bikpela lain sta bilong skai na tromoi ol i go long graun.
Orait dispela snek i sanap long pes bilong meri i laik karim pikinini, na em i wetim meri i karim pikinini pinis, bai em i ken kaikai dispela pikinini.
Na meri i karim pikinini man, em pikinini God i makim bilong holim stik ain na bosim strong olgeta lain manmeri.
Meri i karim pikinini pinis, orait kwiktaim ol i kisim pikinini i go antap, na ol i bringim em i go long God na long sia king bilong em.
Na dispela meri em i ranawe i go long hap i no gat man.
Orait nau bikpela pait i kirap long heven.
Maikel wantaim ol ensel bilong en ol i pait long dispela traipela snek.
Na snek wantaim ol ensel bilong en ol i bekim pait long ol, tasol ol i no gat strong bilong winim pait.
Olsem na ol i no inap i stap moa long heven, na ol ensel bilong God i tromoi dispela snek i go daun.
Em dispela snek bilong bipo yet, na ol i kolim em Satan na “Man I Save Kotim Olgeta Manmeri.”
Em i man bilong giamanim olgeta manmeri bilong graun.
Ol i tromoi em i go daun long graun, na ol i tromoi ol ensel bilong en i go daun wantaim em.
Na long heven mi harim maus bilong wanpela man i singaut strong olsem, “Nau God bilong yumi em i kisim bek yumi pinis, na strong bilong en i kamap pinis long ples klia, na em i stap king.
Na dispela man em i makim bilong kisim bek ol manmeri bilong en, em i kisim pinis bikpela namba na strong.
Long wanem, dispela man bilong kotim ol brata bilong yumi, em i bin kotim ol long ai bilong God bilong yumi long san na long nait, tasol nau ol ensel i tromoi em i go daun pinis.
Ol brata bilong yumi ol i no bin laikim tumas laip bilong ol yet, na ol i no tingting strong long ol i mas i stap gut long graun.
Ol i bin kisim strong long blut bilong Pikinini Sipsip na ol i strong long autim tok bilong em, maski ol birua i kilim ol i dai.
Na long dispela pasin ol i winim pait na daunim dispela birua.
Olsem na yu heven, na yupela olgeta lain i stap long heven, yupela i ken amamas.
Tasol yu graun, na yu solwara, yupela lukaut.
Bikpela hevi i laik kamap long yupela.
Satan i go daun pinis long yupela, na em i belhat nogut tru.
Em i save, em i gat sotpela taim tasol bilong i stap.”
Dispela snek em i lukim olsem ol i tromoi em i go daun pinis long graun, na em i go ranim dispela meri i bin karim pikinini man.
Tasol ol i givim tupela wing bilong bikpela tarangau long dispela meri, bai em inap flai i go long ples bilong en long graun i no gat man, na em i ken i stap longwe long dispela snek.
Na long dispela hap ol bai i lukautim em gut na givim kaikai long em, i go inap long 3 na hap yia.
Orait dispela snek i trautim wara long maus bilong en.
Dispela wara i kamap olsem bikpela wara na i ran i go bihainim meri.
Snek i laik bai wara i kisim dispela meri na bagarapim meri olgeta.
Tasol graun i helpim meri.
Graun i opim maus bilong en na i dringim dispela wara, snek i bin trautim long maus bilong en.
Olsem na snek em i belhat long dispela meri, na em i go na i laik pait long ol arapela pikinini bilong en, em ol dispela manmeri i save bihainim ol lo bilong God, na ol i save autim tok bilong Jisas na bihainim em.
Na snek i sanap i stap long nambis bilong solwara.
Na mi lukim wanpela wel animal i kamap long solwara.
Em i gat 7-pela het na 10-pela kom i kamap long ol het bilong en.
Na 10-pela hat olsem ol hat bilong king i stap long ol kom bilong en.
Long ol het bilong en ol nem i stap, na as bilong ol dispela nem em ol kain kain pasin bilong tok bilas long God.
Dispela wel animal nau mi lukim, em i olsem bikpela wel pusi ol i kolim lepat, na lek bilong en i olsem lek bilong bea, na maus bilong en i olsem maus bilong laion.
Na dispela snek i givim strong bilong em yet long dispela wel animal.
Em i mekim em i stap king olsem em yet, na em i givim bikpela strong long em.
Tasol dispela sua nogut em i drai pinis, na i orait gen.
Na olgeta manmeri ol i kirap nogut long lukim dispela wel animal, na ol i bihainim em.
Ol manmeri i save olsem traipela snek i bin givim strong bilong em yet long dispela wel animal, olsem na ol i lotuim dispela snek.
Na ol i lotuim wel animal tu, na ol i tok olsem, “Husat em i wankain olsem dispela wel animal?
Husat inap long pait long em?”
Orait God i larim dispela wel animal na em i bikmaus nabaut na i tok bilas long God.
Na em i gat strong bilong mekim dispela pasin inap long 42 mun.
Olsem na em i opim maus bilong en na em i tok bilas long God.
Em i tok nogut long nem bilong God na long ples bilong God na long ol lain bilong God i stap long heven.
Na God i larim em na em i pait long ol manmeri bilong God, na em i winim pait na i daunim ol.
Na em i kisim strong bilong bosim ol manmeri bilong olgeta lain man na bilong olgeta kantri na bilong olgeta tok ples na bilong olgeta kain skin.
Olgeta manmeri long graun, nem bilong ol i no i stap long buk bilong laip long taim God i no mekim graun i kamap yet, ol bai i lotu long dispela wel animal.
Dispela buk bilong laip, em buk bilong Pikinini Sipsip, bipo ol i bin kilim em i dai.
Man i gat yau, em i mas harim gut dispela tok.
Sapos God i makim wanpela man bilong i go long kalabus, orait em i mas i go long kalabus.
Na sapos em i makim wanpela man bilong ol i kilim em i dai long bainat, orait ol bai i kilim em i dai long bainat.
Na taim dispela kain pasin i kamap, orait ol manmeri bilong God i mas i stap strong na holimpas bilip bilong ol.
Orait mi lukim narapela wel animal i kirap insait long graun na i kam antap.
Long het bilong en tupela kom i kamap olsem ol kom bilong pikinini sipsip, na toktok bilong en em i olsem toktok bilong wanpela bikpela snek.
Long taim dispela namba 2 wel animal em i stap wantaim namba wan wel animal, em i kisim olgeta strong bilong namba wan wel animal.
Na em i wok strong long mekim graun wantaim ol manmeri i stap long graun ol i lotu long dispela namba wan wel animal, em i bin kisim sua nogut inap long kilim em i dai, tasol dispela sua em i drai pinis.
Namba 2 wel animal em i wokim ol kain kain bikpela mirakel.
Wanpela kain mirakel em i olsem.
Long ai bilong ol manmeri em i mekim paia i lusim heven na i kam daun long graun.
God i larim em i wokim ol kain kain mirakel long ai bilong namba wan wel animal, na long dispela pasin em i giamanim ol manmeri bilong graun.
Em i tokim ol manmeri olsem, “Yupela i mas wokim piksa bilong dispela wel animal, bilong litimapim nem bilong en.
Em dispela wel animal bipo bainat i bin kilim em, tasol em i stap laip yet.”
Na God i larim em na em i givim win bilong laip long piksa bilong wel animal, na dispela piksa i mekim toktok.
Na sapos sampela man i no laik lotu long piksa bilong wel animal, orait em i gat strong bilong kilim ol i dai.
Orait namba 2 wel animal i tok na ol i putim wanpela mak long han sut na long pes bilong olgeta manmeri, maski ol i manmeri nating o ol i gat nem, na maski ol i gat planti mani o ol i stap rabis, na maski ol i stap fri o ol i wokboi na wokmeri nating.
Na sapos man i no gat dispela mak bilong nem bilong wel animal o sapos em i no gat namba bilong nem bilong en, orait em i no inap baim samting long ol arapela manmeri na ol i no inap baim samting long em.
Man i gat gutpela tingting, em inap save gut long dispela samting.
Man i gat save, em i mas kaunim gut namba bilong wel animal.
Dispela namba em i namba bilong wanpela man, na namba bilong dispela man em 666.
000 manmeri i sanap wantaim em.
Nem bilong Pikinini Sipsip na nem bilong Papa bilong en, dispela nem God i bin raitim long pes bilong ol.
Na mi harim gutpela nois i kam long heven, em i olsem nois bilong bikpela wara i pairap, na olsem bikpela nois bilong klaut i pairap.
Mi harim dispela nois em i olsem musik.
Em i olsem ol man i paitim gita na musik i kamap.
Ol dispela manmeri i sanap long pes bilong sia king bilong God na long ai bilong ol 4-pela samting i stap laip na long ai bilong ol hetman, na ol i singim wanpela nupela song.
000 manmeri God i bin baim bek ol namel long olgeta manmeri bilong graun, ol tasol inap long kisim save long dispela song.
Na i no gat narapela man moa inap kisim save long en.
Dispela ol man ol i no bin slip wantaim ol meri na kamap doti.
Ol i stap klin tru.
Olgeta ples Pikinini Sipsip i laik i go long en, orait ol dispela man i save bihainim em i go.
God i bin baim bek ol dispela lain namel long olgeta manmeri bilong graun, na ol i stap olsem namba wan lain God i kisim bek, bai ol i stap ol lain bilong em yet na bilong Pikinini Sipsip.
Ol i no bin mekim tok giaman.
Ol i no gat asua long wanpela samting.
Orait mi lukim narapela ensel i flai i go namel long skai.
Em i gat gutnius bilong i stap oltaim oltaim, na em i gat wok bilong autim dispela gutnius long ol manmeri i stap long graun.
Em i autim long ol manmeri bilong olgeta lain man na bilong olgeta kantri na bilong olgeta tok ples na bilong olgeta kain skin.
Em i singaut strong olsem, “Taim i kamap pinis bilong God i skelim pasin bilong olgeta man long kot.
Olsem na yupela i mas pret long em na litimapim nem bilong em.
Yupela i mas lotu long God, em i bin wokim heven na graun na solwara na olgeta hul wara.”
Narapela ensel i bihainim namba wan ensel na i kam.
Yes, em i bagarap pinis!
Dispela taun Babilon tasol em i bin mekim olgeta lain manmeri ol i bihainim strongpela pasin pamuk bilong em.
Na narapela ensel i bihainim dispela tupela ensel na i kam.
Dispela namba 3 ensel em i singaut strong olsem, “Sapos wanpela man i lotu long dispela wel animal na long piksa bilong en, na em i kisim mak long pes na long han bilong en, orait bai em i mas dringim wanpela kain wain.
Dispela wain em belhat bilong God.
Na God bai i no inap tanim wara wantaim dispela wain pastaim.
Em bai i kapsaitim belhat bilong en long kap bilong bekim pe nogut, na dispela man i mas dringim.
Na long ai bilong ol ensel bilong God, na long ai bilong Pikinini Sipsip, dispela man bai i kisim pen nogut long paia na long ston salfa i paia.
Na smok i kamap long dispela paia i givim pen long ol, em bai i go antap oltaim oltaim.
Ol dispela man i save lotu long wel animal na long piksa bilong en, na i kisim mak bilong nem bilong en, ol bai i no kisim malolo long san na long nait.”
Taim dispela kain pasin i kamap, ol manmeri bilong God i mas i stap strong, em ol manmeri i save bihainim ol lo bilong God na holimpas bilip bilong ol long Jisas.
Mi harim maus bilong wanpela man i singaut long heven olsem, “Yu raitim tok olsem, ‘Nau na olgeta taim bihain, ol manmeri i bilip long Bikpela na ol i dai, ol i ken amamas.’
Na Holi Spirit em tu i tok, “Ol i ken amamas tru, long wanem, ol i lusim dispela hatwok ol i bin mekim, na ol i ken malolo.
Na ol i no i go nating.
Gutpela pasin ol i bin mekim, em i go wantaim ol.”
Orait mi lukluk gen, na mi lukim wanpela waitpela klaut, na wanpela man i wankain olsem yumi man bilong graun i sindaun i stap long dispela klaut.
Em i gat hat gol long het bilong en, na long han bilong en em i holim naip i sap tru.
Na narapela ensel i kam ausait long haus bilong God.
Em i singaut strong tru long dispela man i sindaun long klaut olsem, “Kisim naip bilong yu na katim kaikai.
Olgeta kaikai bilong graun i mau pinis, olsem na nau em i taim bilong katim dispela kaikai.”
Orait dispela man i sindaun long klaut em i holim naip bilong en na em i lindaun i go daun long graun, na em i katim ol kaikai i mau i stap long graun.
Na narapela ensel i lusim haus bilong God i stap long heven na i kam ausait.
Em tu i holim naip i sap tumas.
Na narapela ensel gen em i lusim alta na i kam, em dispela ensel i gat strong bilong bosim paia.
Em i singaut strong long ensel i holim naip i sap tru.
Em i tok olsem, “Ol pikinini wain bilong graun i mau pinis, olsem na yu kisim dispela naip bilong yu i sap moa, na katim ol pikinini bilong ol diwai wain bilong graun, na bungim i stap long wanpela hap.”
Orait dispela ensel i kisim naip bilong en na em i lindaun i go daun long graun, na em i katim ol pikinini wain bilong graun, na i bungim i stap.
Na em i tromoi ol dispela pikinini wain i go insait long bikpela tang ston bilong krungutim ol pikinini wain.
Dispela em i makim belhat bilong God.
Na ol i krungutim ol pikinini wain long dispela tang i stap ausait long biktaun, na blut i kamap na i ran i kam ausait long tang, na i ran i go karamapim olgeta graun i go inap 300 kilomita.
Na blut i kam antap inap long mak bilong hap ain i stap long maus bilong ol hos.
Orait mi lukim narapela narakain mak i kamap long skai, na mi kirap nogut tru.
Mi lukim 7-pela ensel i stap, na ol i holim 7-pela samting nogut tru bilong bagarapim ol manmeri.
Na taim dispela ol samting nogut i pinis, orait i no gat narapela moa bai i kamap.
Long dispela 7-pela samting nogut, belhat bilong God bai i pinis tru.
Na mi lukim wanpela samting olsem bikpela solwara ol i bin wokim long glas na paia wantaim.
Ol manmeri i bin winim pait na daunim dispela wel animal wantaim piksa bilong en na namba i makim nem bilong en, ol i sanap i stap long arere bilong dispela solwara i olsem glas, na ol i holim ol gita samting God i bin givim ol.
Ol i singim song bilong Moses, em wokman bilong God, na song bilong Pikinini Sipsip.
Bihain long dispela mi lukluk gen, na haus bilong God, em haus lotu sel long heven, em i op.
Em haus lotu sel bilong God i kamapim tok tru bilong en.
Na dispela 7-pela ensel i holim 7-pela samting nogut tru bilong bagarapim ol manmeri, ol i lusim haus bilong God na i kam ausait.
Ol i bin pasim ol naispela laplap i klin tumas na i lait tru.
Na ol i bin pasim ol let gol i raunim bros bilong ol.
Na wanpela bilong dispela 4-pela samting i stap laip, em i kisim 7-pela dis gol na givim long ol 7-pela ensel.
Na belhat bilong God i save stap oltaim oltaim, dispela em i pulap long ol 7-pela dis.
Na smok bilong lait na strong bilong God, em i pulap long haus bilong en.
Na i no gat wanpela inap i go insait long haus bilong en.
Ol i mas wetim ol 7-pela ensel i pinisim wok long dispela 7-pela samting nogut pastaim.
Orait mi harim maus bilong wanpela man i kamap insait long haus bilong God.
Em i singaut strong long dispela 7-pela ensel olsem, “Yupela i mas kisim dispela 7-pela dis i gat belhat bilong God, na go kapsaitim i go daun long graun.”
Na namba wan ensel i go kapsaitim dis bilong en antap long graun.
Na ol kain kain strongpela sua nogut tru i kamap long skin bilong ol man i gat mak bilong wel animal na i save lotu long piksa bilong en.
Na namba 2 ensel i kapsaitim dis bilong en antap long solwara.
Na solwara i kamap olsem blut bilong man i dai pinis.
Na olgeta samting i stap laip long solwara, ol i dai.
Na namba 3 ensel i kapsaitim dis bilong en antap long ol bikpela wara na ol hul wara.
Na dispela olgeta wara i kamap blut.
Na mi harim ensel i bosim ol wara i tok olsem, “God, yu stap nau, na bipo tru yu stap.
Pasin bilong yu em i gutpela na stretpela olgeta, na yu holi tru.
Yu skelim pinis pasin bilong ol dispela man, na taim yu tok long ol dispela samting nogut i mas kamap long ol, dispela tok bilong yu em i stret olgeta.
Ol dispela man ol i bin kilim i dai ol profet na ol manmeri bilong yu, na mekim blut bilong ol i kapsait.
Olsem na yu givim blut long ol dispela man nogut, bai ol i dring.
Na dispela blut ol i dringim, em i bekim stret pasin nogut ol i bin mekim.”
Na mi harim alta i singaut olsem, “Bikpela, yu God I Gat Olgeta Strong.
Yu save skelim pasin bilong ol manmeri long kot, na tru tumas, kot bilong yu em i tru na i stret olgeta.”
Orait namba 4 ensel i kapsaitim dis bilong en antap long san, na God i larim paia bilong san i kamap strong tru na i kukim ol man.
Dispela bikpela paia bilong san em i hat moa yet, na i kukim nogut ol dispela man.
Na ol i tok nogut long nem bilong God, em God i gat strong bilong bosim ol dispela samting nogut i kamap long ol.
Tasol ol i no tanim bel na litimapim nem bilong em.
Na namba 5 ensel i kapsaitim dis bilong en antap long sia king bilong wel animal.
Na tudak i kamap long ol lain man i stap aninit long strong bilong wel animal.
Na pen ol i kisim em i kamap nogut tru, olsem na ol i kaikaim tang bilong ol.
Ol i ting long pen bilong ol na long ol sua i bin kamap long skin bilong ol, na ol i tok nogut long God bilong heven.
Tasol ol i no tanim bel na givim baksait long ol pasin nogut ol i save mekim.
Na namba 6 ensel i kapsaitim dis bilong en antap long bikpela wara Yufretis.
Na wara em i drai olgeta, bilong redim rot bilong ol king i kam long hap sankamap.
Na mi lukim tripela spirit nogut olsem rokrok, ol i kamap long maus bilong dispela traipela snek na long maus bilong wel animal na long maus bilong giaman profet.
Ol dispela spirit nogut tru i save wokim ol kain kain mirakel, na ol i go nabaut long ol king bilong olgeta kantri bilong graun.
Ol i laik mekim ol king i bringim ol ami bilong ol i kam bung, bai ol i ken kirapim pait long dispela bikpela de bilong God I Gat Olgeta Strong i kotim ol manmeri.
Wantu bai mi kam long yupela olsem ol stilman i save kam.
Olsem na sapos man i no slip, na em i putim ol klos samting bilong en i stap klostu long em, orait dispela man i ken amamas, long wanem, em bai i no inap wokabaut as nating na ol manmeri bai i no inap lukim sem bilong en.”
Orait ol spirit nogut i bringim ol king i kam bung long dispela hap, long tok Hibru ol i kolim Armagedon.
Na namba 7 ensel i kapsaitim dis bilong en long skai.
Na insait long haus bilong God, maus bilong wanpela man i kamap long sia king bilong God, na i singaut strong olsem, “Em i pinis nau.”
Na lait bilong klaut i sut i go nabaut na bikpela nois i kamap na klaut i pairap na bikpela guria i kamap.
Dispela guria em i bikpela tru, na long olgeta taim ol manmeri i stap long graun, i no gat kain bikpela guria olsem i bin kamap bipo.
Orait bikpela taun Babilon em i bruk tripela hap, na ol taun bilong olgeta lain man ol i bagarap olgeta.
God i tingim pasin bilong bikpela taun Babilon, na em i mekim Babilon i dring long kap wain bilong em, em dispela wain bilong bikpela belhat tru bilong God.
Na olgeta ailan ol i ranawe i go pinis, na i no gat wanpela maunten moa i stap.
Na bikpela ren ais i kam daun.
Olgeta hap ais wan wan i gat hevi inap 50 kilogram samting.
Dispela ren ais i kam long skai na i pundaun antap long ol man na bagarapim ol nogut tru.
Olsem na ol i tok nogut long God i salim dispela ais i kam bagarapim ol.
Wanpela bilong ol dispela 7-pela ensel i holim ol 7-pela dis, em i kam na i tokim mi olsem, “Yu kam.
Dispela pamukmeri i sindaun antap long ol bikpela wara, em bai i kisim pe nogut bilong en.
Mi laik soim yu long wanem kain pe em bai i kisim.
Na olgeta man bilong graun ol tu i bin mekim pasin pamuk wantaim em, na ol i kamap longlong, olsem man i spak.”
Na Holi Spirit i kamap strong long mi, na i karim mi i go long graun i no gat man.
Long dispela hap mi lukim wanpela meri i sindaun i stap antap long wanpela retpela wel animal.
Dispela wel animal i gat planti nem i pulap long skin bilong en, na olgeta dispela nem i olsem ol kain kain tok bilas na tok nogut long God.
Dispela wel animal i gat 7-pela het, na 10-pela kom i kamap long ol dispela het.
Dispela meri i putim tupela kain retpela klos, na em i gat ol kain kain bilas gol na ol bilas ol i bin wokim long ol naispela ston wantaim ol bis i dia tumas.
Em i holim kap gol long han bilong en.
Na ol kain kain pasin i sting tru long ai bilong God na ol kain kain doti bilong pasin pamuk bilong dispela meri, em olgeta i pulap long dispela kap.
Na long pes bilong dispela meri ol i bin raitim nem bilong en.
Dispela nem em i olsem wanpela tok bokis, na nem yet em i olsem, “Bikpela taun Babilon, em mama tru bilong olgeta pamukmeri na bilong olgeta pasin nogut tru i stap long graun.”
Dispela meri em i bin kilim i dai ol manmeri bilong God, em ol manmeri i bilip long Jisas na i save autim nem bilong en.
Na mi lukim dispela meri em i dringim blut bilong ol na em i kamap longlong olsem man i spak.
Mi lukim dispela na mi kirap nogut tru na mi tingting planti.
Orait ensel i tokim mi olsem, “Bilong wanem yu kirap nogut?
Dispela meri wantaim dispela wel animal em i save karim meri i go, em dispela wel animal i gat 7-pela het na 10-pela kom, tupela i olsem piksa bilong ol samting.
As bilong dispela piksa em i hait, tasol mi bai soim yu long en.
Dispela wel animal yu lukim pinis, bipo em i stap, tasol nau em i no i stap moa.
Tasol em bai i lusim dispela hul i no gat as, na em bai i kam antap, na em bai i lus olgeta.
Ol manmeri bilong graun, em ol lain nem bilong ol i no i stap long buk bilong laip long taim God i no mekim graun i kamap yet, ol bai i lukim dispela wel animal na ol bai i kirap nogut.
Long wanem, bipo em i stap, na nau em i no i stap, na bihain em bai i kamap.
“Man i gat gutpela tingting, em inap save gut long dispela samting.
Dispela 7-pela het i makim 7-pela maunten.
Na meri i sindaun antap long ol dispela 7-pela maunten.
Na tu, dispela 7-pela het i makim 7-pela king.
5-pela ol i bagarap pinis, na wanpela nau i stap, na wanpela i no kamap king yet.
Taim em i kamap pinis, orait em i mas i stap liklik taim tasol.
Na dispela wel animal bipo em i stap, na nau em i no i stap, em i olsem namba 8 king.
Tasol em i wanlain bilong ol 7-pela king, na em bai i lus olgeta.
“Na dispela 10-pela kom yu bin lukim i kamap long ol het bilong dispela wel animal, ol i makim 10-pela king.
Ol i no kamap king yet.
Tasol ol bai i kisim strong wantaim dispela wel animal, na ol bai i stap king inap olsem wanpela aua tasol.
Ol dispela king bai i gat wanpela tingting tasol, na ol bai i givim olgeta strong na namba bilong ol yet long wel animal.
Ol bai i pait long Pikinini Sipsip, na Pikinini Sipsip bai i winim ol tru.
Em i Bikpela bilong olgeta bikman, na em i King bilong olgeta king.
Na olgeta man i stap wantaim em, em ol lain em i bin singautim ol na em i bin makim ol bilong em yet na ol i save bihainim tru tok bilong em, ol dispela man bai i win wantaim Pikinini Sipsip long dispela pait.”
Na ensel i tokim mi moa olsem, “Ol dispela bikpela wara yu bin lukim pamukmeri i sindaun antap long ol, ol i makim ol manmeri bilong olgeta lain man na bilong olgeta kain skin na bilong olgeta tok ples na bilong ol bikpela bikpela lain ol i bung i stap.
Na ol dispela 10-pela kom yu bin lukim, ol dispela kom wantaim dispela wel animal ol bai i birua long pamukmeri.
Ol bai i bagarapim em tru na rausim olgeta klos samting bilong en.
Na ol bai i kaikai mit bilong bodi bilong en, na kukim em olgeta long paia.
God yet i givim tingting long ol dispela king, bai ol i ken mekim ol dispela samting i kamap, em ol samting bipo God i tok pinis long ol i mas kamap.
Ol bai i gat wanpela tingting tasol, na dispela strong ol i kisim bilong i stap king, ol bai i givim dispela olgeta long wel animal.
Ol bai i mekim olsem i go inap long taim God inapim pinis olgeta samting em i bin tok long en.
Na dispela meri yu bin lukim, em i makim dispela bikpela taun i save bosim olgeta king bilong graun.”
Bihain long dispela, mi lukim narapela ensel i lusim heven na i kam daun.
Em i gat bikpela strong tru, na bilas bilong en i mekim graun i lait moa.
Em i singaut strong tru olsem, “Bikpela taun Babilon em i bagarap pinis!
Em i bagarap pinis!
Nau em i kamap ples bilong ol spirit nogut i stap long en.
Ol spirit nogut, na ol pisin i doti, na ol pisin nogut tru, ol tu i stap long en.
Long wanem, olgeta lain manmeri i bin mekim planti pasin pamuk wantaim em.
Na ol king bilong graun tu i bin mekim pasin pamuk wantaim em.
Na ol man bilong graun i save wok bisnis, ol i bin wokim bisnis na kisim planti mani long ol kain kain pasin nogut em i no save sem long mekim.”
Na mi harim maus bilong narapela man i kamap long heven olsem, “Yupela ol manmeri bilong mi, yupela i mas lusim dispela ples na i kam ausait.
Nogut yupela i poroman wantaim em long ol sin em i save mekim.
Na nogut yupela bai i poroman wantaim em tu long taim em i kisim pe nogut bilong ol dispela sin.
Em i hipim ol sin bilong en i kam antap inap long heven.
Na God i tingim gut olgeta pasin nogut em i bin mekim.
Yupela i mas ting long kain pasin dispela pamukmeri i mekim, na yupela i mas bekim wankain pasin long em.
Em i bin dabolim ol pasin nogut bilong en na ol i kamap planti tru.
Olsem tasol yupela i mas dabolim pe nogut bilong em inap long olgeta pasin nogut em i bin mekim.
Em i bin tanim strongpela dring long kap.
Orait yupela i mas dabolim strong bilong strongpela dring na mekim em i dring.
Em i bin litimapim nem bilong em yet na mekim planti kain pasin pamuk na ol arapela kain pasin nogut.
Olsem na yupela i mas givim planti pen long em, inap long skel bilong ol dispela pasin nogut.
Na yupela i mas mekim em i krai planti.
Em i save tok long em yet olsem, ‘Mi stap kwin, na mi sindaun long sia kwin.
Mi no olsem meri man bilong en i dai pinis na em i stap nating.
Ol hevi i no inap i kamap long mi, na bai mi krai.
Olsem na ol kain kain samting nogut tru bai i kamap long em long wanpela de tasol.
Planti sik bai i kamap, na planti man bai i krai nogut, na bikpela hangre bai i kamap.
Na paia bai i kukim Babilon olgeta.
God, Bikpela em i gat bikpela strong na em i skelim pinis pasin bilong Babilon na em tok long em i mas bagarap.
“Ol king bilong graun ol i bin mekim pasin pamuk wantaim em, na ol i bin mekim planti kain pasin nogut wantaim em.
Olsem na taim ol dispela king i lukim smok i kamap long paia i kukim em, ol bai i krai sori na i stap bel hevi.
Ol bai i lukim dispela pen nogut em i kisim, na ol bai i pret tru.
Ol bai i sanap longwe long em na tok, ‘Sori, sori tumas long yu Babilon, yu bikpela na strongpela taun!
Long wanpela aua tasol pe nogut bilong sin bilong yu em i kamap pinis long yu!’
“Na ol bisnisman bilong olgeta hap bilong graun ol bai i tingting long Babilon, na ol bai i krai sori long em na i stap bel hevi.
Long wanem, i no gat man bilong baim ol kago bilong ol moa.
Ol kago bilong ol, em gol na silva na ol naispela ston na ol bis i dia tumas na ol naispela waitpela laplap na ol kain kain retpela laplap na ol laplap slika.
Na tu ol i gat olgeta kain diwai i gat gutpela smel na olkain samting ol i wokim long tit bilong elefan na olkain samting ol i wokim long diwai i gat bikpela pe bilong en na long bras na long ain na long gutpela ston i gat makmak.
Na ol i gat ol arapela kago tu i stap, olsem sinamon na kawawar bilong kaikai na paura bilong kamapim smok i gat gutpela smel na ol kain kain gris i gat gutpela smel na gutpela sanda na wain na wel na gutpela plaua na wit.
Na ol i gat ol bulmakau na sipsip na ol hos wantaim ol karis na ol wokboi nating, em ol man i gat laip.
Dispela olgeta samting i no gat man bilong baim moa.
Ol man i save wok bisnis ol bai i tok olsem, ‘Dispela kaikai bel bilong yu i bin kirap long kisim, em olgeta i stap longwe tru long yu.
Olgeta gutpela gutpela samting i gat bikpela pe wantaim olgeta gutpela gutpela bilas bilong yu, em olgeta i lus pinis, na bai yu no inap tru long lukim gen.’
“Na ol man i save wok bisnis long ol dispela samting, na ol i bin kisim planti mani long dispela taun, ol bai i pret tru long lukim pen nogut dispela taun em i kisim.
Na ol bai i sanap i stap longwe long en, na ol bai i krai sori na i stap bel hevi.
Ol bai i tok olsem, ‘Sori, sori tumas long dispela bikpela taun!
Bipo em i save putim ol naispela waitpela klos na ol kain kain retpela laplap, na em i save bilasim skin bilong en long gol na long ol naispela ston wantaim ol bis i dia tumas.
Long wanpela aua tasol, dispela olgeta mani na bilas em i bagarap olgeta.’
“Na olgeta kepten bilong ol sip na olgeta man i save raun long ol sip na i go long ol arapela kantri na olgeta boskru na olgeta man i save wok bisnis long solwara, ol dispela man tu bai i sanap i stap longwe long Babilon.
Na ol bai i lukim smok bilong paia i kukim em, na ol bai i singaut olsem, ‘Wanem taun i stap na em i wankain olsem dispela bikpela taun?’
Na ol bai i kisim das bilong graun na tromoi antap long het bilong ol yet, na ol bai i krai sori na bel hevi i stap.
Na ol bai i singaut olsem, ‘Sori, sori tumas long dispela bikpela taun!
Ol papa bilong olgeta sip i save raun long solwara ol i bin kamap maniman tru long bikpela mani bilong dispela taun.
Long wanpela aua tasol em i bagarap olgeta!’
“Yu heven wantaim ol manmeri bilong God, na yupela ol aposel na profet, yupela olgeta i ken amamas long dispela samting nau i kamap long dispela taun.
God i skelim pinis pasin bilong em na em i bekim pe nogut long em.
Na long dispela pasin em i bekim ol pasin nogut dispela taun i bin mekim long yupela.”
Dispela tok i pinis, na wanpela strongpela ensel i kisim wanpela ston i wankain mak olsem ol bikpela ston bilong wilwilim wit.
Em i litimapim dispela ston na i tromoi i go daun long solwara.
Na em i tok olsem, “Long dispela pasin tasol ol bai i kisim dispela bikpela taun Babilon na tromoi i go daun strong tru, na ol man bai i no inap lukim em moa.
Olsem na, Babilon, krai bilong ol gita na bilong ol mambu na biugel na bilong ol kain kain musik, em bai i no kamap moa insait long banis bilong yu.
Na ol man i skul pinis long mekim olgeta kain wok, ol bai i no i stap moa long yu.
Krai bilong ston i wilwilim wit, em bai i no kamap moa insait long yu.
Lait bilong lam, em bai i no lait moa long yu.
Na toktok bilong ol man na meri i laik marit, em tu bai i no inap kamap moa insait long yu.
Bipo ol bisnisman bilong yu ol i stap bikman tru long ai bilong ol arapela lain manmeri.
Na yu bin wokim ol kain kain posin samting na mekim ol kain kain trik bilong giamanim ol manmeri bilong olgeta kantri.”
God i lukim dispela taun i gat asua bilong kilim i dai ol profet na ol manmeri bilong en.
Na olgeta man bilong graun ol birua i bin kilim ol i dai, asua bilong dispela tu em i stap long Babilon tasol.
Bihain long dispela, mi harim samting olsem bikpela singaut bilong bikpela lain manmeri i stap long heven.
Ol i tok olsem, “Yumi litimapim nem bilong God!
God bilong yumi em wanpela tasol i bin kisim bek yumi.
Em i gat biknem na strong.
God i save skelim pasin bilong ol manmeri long kot, na kot bilong en em i tru na i stret olgeta.
Dispela bikpela pamukmeri em i bin bagarapim olgeta manmeri bilong graun long pasin pamuk bilong en.
Olsem na God i bekim pe nogut long em.
Dispela meri em i gat asua bilong kilim i dai ol wokman bilong God, na God i bekim pinis dispela asua bilong em.”
Na ol i singaut gen olsem, “Yumi litimapim nem bilong God!
Smok bilong paia i kukim dispela biktaun, em i save go antap oltaim oltaim!”
Na ol 24 hetman wantaim ol 4-pela samting i stap laip ol i brukim skru na lotu long God i sindaun i stap long sia king bilong en.
Ol i tok olsem, “I tru.
Yumi litimapim nem bilong God!”
Na long sia king bilong God maus bilong wanpela man i singaut olsem, “Yupela wokman bilong God, em yupela ol lain i save pret long God na aninit long en, yupela ol man nating wantaim yupela ol man i gat nem, yupela olgeta litimapim nem bilong God!”
Orait mi harim samting olsem toktok bilong ol bikpela lain manmeri i bung i stap.
Na em i olsem nois bilong bikpela wara i pairap.
Na em i olsem ol klaut i wok long pairap strong tru.
Ol i singaut olsem, “Yumi litimapim nem bilong God!
Bikpela, em God I Gat Olgeta Strong, nau em i stap king tru!
God i givim naispela waitpela klos long dispela meri, em klos i klin tru na i lait moa yet.”
Dispela naispela waitpela klos em i makim stretpela pasin ol manmeri bilong God i mekim.
Na ensel i tokim mi olsem, “Yu raitim tok olsem, ‘Ol dispela man God i bin singautim i kam long bikpela kaikai bilong marit bilong Pikinini Sipsip, ol i ken amamas.’
Na em i tokim mi moa olsem, “Dispela tok em i tok tru bilong God.”
Orait mi brukim skru klostu long lek bilong ensel, na mi laik lotu long em.
Tasol em i tok, “Yu no ken mekim olsem!
Mi tu mi wanwok bilong yu wantaim ol brata bilong yu, em yupela ol lain i save bilip long tok Jisas i autim.
Yu mas lotu long God wanpela tasol.
Yumi save, tok Jisas i autim, em tasol i save kirapim ol man long autim tok profet.”
Mi lukim heven i op, na wanpela waitpela hos i stap.
“Man i save mekim pasin i tru tasol.”
Taim em i skelim pasin bilong ol manmeri long kot, na taim em i kirapim pait, em i save bihainim stretpela pasin tasol na mekim.
Ai bilong en i olsem paia i lait, na em i gat planti hat king i stap long het bilong en.
Long skin bilong en ol i bin raitim wanpela nem, na em wanpela tasol i save long dispela nem.
Ol arapela man nogat.
Blut i karamapim longpela klos em i putim.
Na ol i kolim nem bilong en olsem, “Tok bilong God.”
Ol ami bilong heven ol i sindaun long ol waitpela hos bilong ol, na ol i bihainim em i go.
Ol i bin putim ol naispela waitpela klos samting i klin tru.
Wanpela bainat i sap tru, em i kam ausait long maus bilong dispela man i go pas long ol.
Na long dispela bainat em bai i daunim ol manmeri bilong olgeta lain.
Em bai i holim stik ain na bosim strong olgeta lain manmeri.
Na em bai i krungutim ol pikinini wain long bikpela tang ston i makim bikpela belhat bilong God I Gat Olgeta Strong.
Long longpela klos bilong en na long lek bilong en ol i bin raitim dispela nem, “King bilong olgeta king, na Bikpela bilong olgeta bikman.”
Orait mi lukim wanpela ensel i sanap antap long san.
Em i singaut strong long olgeta pisin i flai i stap namel long skai olsem, “Yupela kam bung na wetim dispela bikpela kaikai bilong God.
Bai yupela i kaikai ol bodi bilong ol king na ol bodi bilong ol kepten bilong ol soldia na ol bodi bilong ol strongpela man na ol bodi bilong ol hos wantaim ol man i sindaun long ol hos.
Bai yupela i kaikai mit bilong bodi bilong olgeta man, em ol man i stap fri wantaim ol wokboi nating na ol man nating wantaim ol man i gat nem.”
Na mi lukim dispela wel animal na ol king bilong graun, wantaim ol ami bilong ol, ol i kam bung pinis.
Ol i laik pait long dispela man i sindaun long hos na long ol ami bilong em.
Tasol em i kalabusim dispela wel animal wantaim giaman profet, em dispela giaman profet i bin wokim planti mirakel long ai bilong wel animal, na long dispela pasin em i bin giamanim ol man i bin kisim mak bilong wel animal na i save lotu long piksa bilong en.
Wel animal wantaim giaman profet, tupela i stap laip yet, na ol i tromoi tupela i go daun long dispela bikpela raunpela hul ol ston salfa i pulap long en na ol i paia i stap.
Na dispela man i sindaun long hos, em i kilim i dai ol ami bilong ol long dispela bainat i stap long maus bilong en.
Na olgeta pisin i kaikai bodi bilong ol dispela ami, na bel bilong ol i pulap tru.
Orait mi lukim wanpela ensel i lusim heven na i kam daun.
Long han bilong en em i holim ki bilong hul i no gat as.
Na em i holim bikpela sen tu.
Em i holimpas dispela bikpela snek, em snek bilong bipo tru, em Satan, dispela “Man I Save Kotim Olgeta Man.”
Na ensel i tromoi em i go daun long hul i no gat as, na i pasim dua bilong dispela hul na i lokim strong.
Olsem na Satan bai i no inap giamanim moa ol manmeri bilong olgeta lain.
000 yia i pinis pastaim, na bihain ol i mas lusim em, na long sotpela taim tasol em i ken i go nabaut.
Na mi lukim ol sia olsem sia king i stap, na ol man i sindaun i stap long ol dispela sia.
God i givim wok long ol bilong skelim pasin bilong ol manmeri long kot.
Na mi lukim ol tewel bilong planti manmeri i bin bilip long Jisas na autim nem bilong en na ol i bin holim strong tok bilong God, na long dispela as tasol ol birua i bin katim nek bilong ol na kilim ol i dai.
Na mi lukim ol tewel bilong ol manmeri i no bin lotu long wel animal na long piksa bilong en, na ol i no bin kisim mak bilong en long pes na long han bilong ol.
Ol arapela manmeri i dai pinis, ol i no kisim laip long dispela taim.
000 yia i pinis pastaim.
Dispela em i namba wan taim ol manmeri i kirap bek long matmat.
Ol manmeri i kirap bek long dispela namba wan taim, God i makim ol bilong em yet na ol i ken amamas.
Namba 2 dai em i no gat strong bilong daunim ol dispela lain.
Ol bai i stap pris bilong God na bilong Krais.
000 yia i pinis, orait ol bai i opim dua bilong hul i no gat as, na Satan bai i lusim kalabus bilong en.
Na em bai i kam ausait bilong giamanim ol lain manmeri i stap long olgeta hap bilong graun, em ol lain bilong Gok wantaim Magok.
Satan bai i bungim ol bilong kirapim pait.
Namba bilong ol ami bilong ol em i olsem namba bilong wesan bilong nambis.
Ol bai i kam long olgeta hap bilong graun, na raunim kem bilong ol manmeri bilong God wantaim dispela taun God i laikim tumas.
Tasol paia bai i kam daun long heven na kukim tru ol dispela ami.
Satan i bin giamanim ol, olsem na God bai i tromoi em i go daun long bikpela hul i gat hatpela paia bilong ol ston salfa.
Wel animal wantaim giaman profet tupela i stap pinis long dispela hul, na tripela bai i karim pen long san na long nait inap oltaim oltaim.
Orait mi lukim bikpela waitpela sia king i stap, na mi lukim dispela man i save sindaun long dispela sia.
Na graun wantaim skai i ranawe long em, na ol i no i stap moa.
Na mi lukim ol manmeri i dai pinis, em ol manmeri i gat nem na ol manmeri nating, ol i sanap i stap long pes bilong sia king.
Na ol ensel i opim ol buk i gat tok long pasin ol dispela manmeri i bin mekim.
Na ol i opim narapela buk tu, em buk bilong laip.
Na man i sindaun long sia king i lukim tok i stap long ol dispela buk, na em i skelim pasin bilong ol manmeri i dai pinis.
Solwara i larim olgeta man i dai pinis na i stap long en, ol i go.
Na Dai wantaim Ples bilong ol man i dai pinis, tupela tu i larim olgeta man i dai pinis na i stap long han bilong tupela, ol i go.
Na man i sindaun long sia king em i lukim pasin olgeta wan wan man i bin mekim, na em i skelim ol long kot bilong en.
Na bihain em i tromoi Dai wantaim Ples bilong ol man i dai pinis i go daun long dispela bikpela hul i gat paia.
Dispela bikpela hul i gat paia em i namba 2 dai.
Na olgeta manmeri, nem bilong ol i no i stap long buk bilong laip, ol i tromoi ol tu i go daun long bikpela hul i gat paia.
Nau mi lukim nupela skai na nupela graun i stap.
Namba wan skai na namba wan graun i go pinis olgeta.
Na solwara i no i stap moa.
Na mi lukim dispela taun bilong God, em nupela Jerusalem.
Mi lukim em i stap wantaim God, na i lusim heven na i kam daun.
Em i gat gutpela bilas, olsem meri i laik marit na i putim gutpela bilas na i redi long maritim man bilong en.
Na long sia king mi harim maus bilong wanpela man i singaut strong olsem, “Harim.
Nau haus bilong God i stap wantaim ol manmeri.
Em bai i stap namel long ol, na ol bai i stap ol lain manmeri bilong em.
Yes, God yet bai i stap wantaim ol, na em bai i stap God bilong ol.
Em bai i mekim drai wara i stap long ai bilong olgeta bilong ol.
Na ol manmeri bai i no i dai moa, na ol bai i no bel hevi moa na krai moa, na ol bai i no inap kisim pen gen.
Ol dispela samting bilong bipo ol i pinis olgeta.”
Na dispela Man i sindaun long sia king, em i tok olsem, “Harim.
Mi mekim olgeta samting i kamap nupela.”
Na em i tok moa olsem, “Yu raitim dispela tok.
Dispela tok em i tru olgeta, inap olgeta man i ken bilip tru long en.”
Na em i tokim mi olsem, “Olgeta samting i kamap pinis.
Mi tasol mi stap paslain tru na mi stap las tru.
Mi as bilong olgeta samting, na mi save pinisim olgeta wok mi mekim.
Sapos nek bilong wanpela man i drai, orait mi bai larim em i dring long hul wara i gat wara bilong laip.
Na mi bai larim em i kisim olsem presen.
Em i no mas baim.
Sapos man i winim pait, orait mi bai givim ol dispela samting long em, na mi bai stap God bilong em, na em bai i stap pikinini bilong mi.
“Tasol ol man i save pret na surik bek na ol man i no bilip na ol man i mekim ol kain kain pasin nogut tru na ol man i kilim ol man i dai na ol man i mekim pasin pamuk na ol man i wokim posin na i yusim ol arapela kain pawa na ol man i lotu long ol giaman god na olgeta man i mekim tok giaman, ol bai i go long ples bilong ol, em dispela bikpela hul i gat hatpela paia i lait long ol ston salfa.
Dispela em i namba 2 dai.”
Orait wanpela ensel i kam long mi.
Em i wanpela bilong ol 7-pela ensel i holim ol dis i gat dispela 7-pela samting nogut bilong bagarapim ol manmeri na bilong pinisim belhat bilong God.
Na ensel i tokim mi olsem, “Yu kam.
Bai mi soim yu meri bilong Pikinini Sipsip, nau em i laik marit long em.”
Na Holi Spirit i kamap strong long mi, na ensel i karim mi i go long wanpela bikpela maunten i antap moa.
Na em i soim mi Jerusalem, dispela taun bilong God, em i stap wantaim God, na em i lusim heven na i kam daun.
Bikpela lait bilong God em i lait long dispela taun.
Lait bilong en i narakain tru, olsem gutpela ston i gat bikpela pe moa.
Em i lait olsem ston jaspa, na em i klia tru olsem glas.
Dispela taun i gat bikpela banis i antap moa.
Em i gat 12-pela dua i stap long banis, na 12-pela ensel ol i sanap i stap klostu long ol dua.
Na nem bilong ol 12-pela lain bilong Israel i stap long ol dua.
Dispela hap bilong banis i stap long hap sankamap em i gat tripela dua.
Na hap bilong banis i stap long hap not em i gat tripela dua.
Na hap bilong banis i stap long hap saut em i gat tripela dua.
Na hap bilong banis i stap long hap san i go daun em i gat tripela dua.
Dispela banis bilong taun em i gat 12-pela ston bilong strongim as bilong en, na nem bilong ol 12-pela aposel bilong Pikinini Sipsip i stap long ol dispela ston.
Dispela ensel i toktok wantaim mi, em i holim stik gol bilong metaim dispela taun wantaim bikpela banis bilong en na ol dua bilong dispela banis.
Ol 4-pela sait bilong dispela biktaun i gat wankain mak tasol.
Longpela bilong en na bikpela bilong en ol i gat wankain mak stret.
Ol 4-pela sait bilong taun na mak bilong antap bilong taun tu, olgeta i gat wankain mak stret.
Em i metaim banis bilong taun tu, na banis i go insait inap long 144 meta.
Dispela meta em i kain meta ol man i save metaim ol samting long en.
Na ensel i metaim banis long dispela meta tasol.
Banis bilong taun em God i bin wokim long ston jaspa.
Na em i wokim taun yet long gol tasol, na taun i lait olsem glas.
As bilong banis bilong taun, em God i bin bilasim long ol kain kain ston i gat bikpela pe.
Namba wan naispela ston long as bilong banis em jaspa.
Na namba 2 em blupela ston sapaia.
Na namba 3 em ston aget.
Na namba 4 em grinpela ston emeral.
Na namba 5 em ston sadonikis, em i ret na wait wantaim.
Na namba 6 em retpela ston konilian.
Na namba 7 em yelopela ston krisolait.
Namba 8 em narapela kain grinpela ston beril.
Namba 9 em narapela kain yelopela ston topas.
Na namba 10 em ston krisopres.
Namba 11 em ston haiasin.
Na namba 12 em narapela kain retpela ston ametis.
Dispela 12-pela dua em 12-pela pel, em ol dispela kain waitpela bis i dia tumas.
Ol wan wan dua ol i wokim long wanpela wanpela bikpela pel tasol.
Olgeta rot bilong taun ol i wokim long gol tasol, na dispela gol em i klia tru olsem glas.
Mi no lukim wanpela tempel i stap long dispela taun.
Bikpela, em God I Gat Olgeta Strong, wantaim Pikinini Sipsip, tupela yet i stap olsem tempel bilong en.
Na dispela taun i no gat san na mun bilong givim lait.
Bikpela lait bilong God yet i givim lait long taun.
Na Pikinini Sipsip em i stap olsem lam bilong taun.
Ol manmeri bilong olgeta lain man bai i wokabaut long lait bilong dispela taun.
Na ol king bilong olgeta kantri bilong graun bai i bringim ol gutpela gutpela samting bilong ol i kam long em.
Long san ol bai i no inap pasim ol dua bilong banis bilong dispela taun.
Ol dua bai i op i stap oltaim, long wanem, nait bai i no kamap long dispela taun.
Olgeta bilas na mani samting bilong olgeta lain man, ol bai i bringim i go insait long em.
Tasol ol samting i doti na ol man i save mekim ol kain kain pasin nogut na ol man bilong tok giaman, ol bai i no inap i go insait long taun.
Ol manmeri nem bilong ol i stap long buk bilong laip, em buk bilong Pikinini Sipsip, ol tasol inap i go insait long dispela taun.
Orait dispela ensel i soim mi wanpela bikpela wara, em wara bilong givim laip, na em i lait tumas olsem glas.
Dispela wara i kamap long sia king bilong God wantaim Pikinini Sipsip, na i ran i go namel tru long bikpela rot bilong taun.
Long arere bilong wara, long hap i kam na long hap i go, diwai bilong givim laip i stap.
Dispela diwai i save karim kaikai 12-pela taim long olgeta yia.
Em i karim kaikai long olgeta mun.
Na ol lip bilong diwai ol i bilong mekim orait ol manmeri bilong olgeta lain man.
Na olgeta samting God i no laik tru long en na God i laik rausim, dispela ol samting bai i no i stap moa.
Sia king bilong God na Pikinini Sipsip em bai i stap long dispela taun.
Na ol wokman bilong God bai i lotu long em, na ol bai i lukim pes bilong em.
Na em bai i raitim nem bilong en long pes bilong ol.
Tudak bai i no kamap moa, na lait bilong ol lam na lait bilong san bai i no gat wok moa.
God, Bikpela bai i givim lait long ol manmeri.
Na ol bai i stap king oltaim oltaim.
Dispela ensel i tokim mi olsem, “Dispela tok em i tru olgeta, inap olgeta man i ken bilip tru long em.
God, Bikpela, em i save kirapim spirit bilong ol profet bilong autim tok bilong en, em i bin salim ensel bilong en i kam bilong soim olgeta wokman bilong en long olgeta samting i mas kamap kwiktaim.
Jisas i tok, ‘Bai mi kam long yupela kwiktaim.’
Ol manmeri i bihainim ol dispela tok profet i stap long dispela buk, ol i ken amamas.
Mi Jon, mi harim ol dispela tok na mi lukim ol dispela samting.
Mi harim pinis na lukim pinis, orait mi brukim skru klostu long lek bilong ensel i bin soim ol dispela samting long mi, na mi laik lotu long em.
Tasol em i tokim mi, “Yu no ken mekim olsem!
Mi tu mi wanwok bilong yu wantaim ol brata bilong yu, em ol profet.
Na mi wanwok bilong olgeta man i save bihainim tok bilong dispela buk.
Yu mas lotu long God wanpela tasol.”
Na em i tokim mi moa olsem, “Dispela tok profet i stap long dispela buk, em yu no ken pasim.
Taim bilong God i laik mekim ol dispela samting, em i kam klostu pinis.
Olsem na ol manmeri i save mekim ol pasin nogut, ol i ken go het na mekim ol pasin nogut.
Na ol manmeri i save mekim ol pasin i doti, ol i ken go het na mekim ol pasin i doti.
Na ol manmeri i save mekim ol stretpela pasin, ol i ken go het na mekim stretpela pasin.
Na ol manmeri God i makim bilong em yet na ol i stap holi, ol i ken go het na mekim ol pasin i holi.”
Jisas i tok olsem, “Harim.
Bai mi kam kwiktaim.
Na bai mi bringim pe bilong givim long olgeta man.
Bai mi bekim pe long olgeta man wan wan, inap long pasin ol i bin mekim.
Mi tasol mi stap paslain tru na mi stap las tru.
Mi stap namba wan tru na mi stap bihain tru.
Mi as bilong olgeta samting, na mi save pinisim olgeta wok mi mekim.
“Ol manmeri i bin wasim klos bilong ol, ol i ken amamas.
Ol inap long kisim kaikai long diwai bilong givim laip.
Na ol inap i go insait long ol dua bilong taun.
Ol man bilong mekim ol rabis pasin nogut tru na ol man i save wokim posin na yusim ol arapela kain pawa na ol man i mekim pasin pamuk na ol man i kilim ol man i dai na ol man i lotu long ol giaman god na olgeta man i save laikim pasin giaman na bihainim, dispela olgeta man bai i stap ausait long taun bilong God.
Mi Jisas, mi bin salim ensel bilong mi i kam long yupela, na em i autim dispela tok long yupela ol manmeri bilong ol sios.
Mi tasol mi dispela Kru i kamap long ol lain tumbuna bilong King Devit, na mi Pikinini Bilong Devit.
Na mi dispela sta i save lait tumas long moningtaim tru.”
Holi Spirit wantaim meri bilong Pikinini Sipsip tupela i tok, “Yu kam.”
Na olgeta man i harim dispela tok, ol tu i mas tok, “Yu kam.”
Na wanem man nek bilong en i drai, em i mas kam.
Man i laik dring, em i mas kam na kisim wara bilong givim laip, em i olsem presen bilong God.
Mi givim strongpela tok long olgeta man i harim dispela tok profet i stap long dispela buk.
Sapos wanpela man i skruim narapela tok long dispela tok, orait ol dispela samting nogut tru God i tok long en long dispela buk, em God bai i skruim long ol samting i mas kamap long dispela man.
Na sapos wanpela man i rausim sampela bilong ol dispela tok profet i stap long dispela buk, orait God bai i rausim ol gutpela samting long em.
Em bai i no inap kisim kaikai long diwai bilong givim laip, na em bai i no inap i stap long dispela taun bilong God, dispela buk i tok long en.
Dispela man i autim tok long dispela olgeta samting, nau em i tok, “Tru tumas, bai mi kam kwiktaim.”
Bikpela Jisas, yu kam.
Marimari bilong Bikpela Jisas em i ken i stap wantaim olgeta manmeri.
Pol i raitim dispela pas, long wanem, em i gat laik long i go lukim ol lain Kristen i stap long biktaun Rom.
Em i laik i stap sotpela taim wantaim ol, na bihain em i laik i go autim gutnius long kantri Spen.
Long dispela pas Pol i tokaut klia tru long gutnius bilong Krais na long kain laip bilong ol manmeri i save bihainim Jisas.
Pastaim Pol i tok gude long ol Kristen bilong Rom na em i tokim ol olsem em i save prea oltaim na askim God long helpim ol.
Pol i tok olsem, olgeta manmeri, maski ol i bilong lain Juda o bilong ol arapela lain, ol i manmeri bilong mekim sin.
Olsem na God i mas marimari long ol na kisim bek ol.
Man i bilip long Jisas Krais, God bai i kisim bek em na em bai i kamap pren bilong God na brata bilong Jisas Krais.
Sapos God i kisim bek wanpela man, orait laip bilong en i kamap nupela.
God i stap wantaim em na Spirit bilong God i pulap long em.
Olsem na sin na dai i no gat strong moa bilong daunim em na bosim em.
Long sapta 5-8 Pol i toktok long mining bilong lo bilong God na long strong bilong Holi Spirit insait long laip bilong ol manmeri i bilip long Jisas.
Long sapta 9-11 Pol i tokaut long wanpela bikpela hevi bilong en.
Pol yet em i man bilong lain Juda, em dispela lain manmeri bipo God i bin makim ol olsem ol manmeri bilong em yet.
Tasol bikpela lain bilong ol Juda ol i bin givim baksait long Jisas.
Planti manmeri bilong ol arapela lain i bin kamap disaipel bilong Jisas, tasol ol Juda nogat.
Pol i tok olsem dispela em i rong bilong ol Juda yet.
Ol i no luksave long dispela bikpela samting God i laik mekim long ol.
Tasol Pol i ting, bihain ol manmeri bilong lain Juda tu ol bai i kam insait long lain bilong Jisas.
Long las hap bilong pas Pol i tok long pasin ol Kristen i mas bihainim.
Em i toktok planti long pasin bilong laikim tru ol arapela.
Em i toktok tu long pasin bilong mekim wok bilong God na long pasin bilong i stap aninit long gavman na long pasin bilong helpim ol arapela.
Mi Pol, mi wokboi bilong Krais Jisas.
Em i bin singautim mi long kamap aposel, na em i makim mi bilong autim gutnius bilong God.
Bipo yet God i tok na ol profet bilong en i raitim dispela gutnius na dispela tok i stap long buk bilong God.
Em i gutnius bilong Pikinini bilong em.
Dispela Pikinini i kamap man, na em i stap long lain bilong King Devit.
Na long taim God i kirapim em long matmat, Holi Spirit bilong God i soim yumi olsem, em i strongpela Pikinini Bilong God.
Em i Jisas Krais, Bikpela bilong yumi.
Long han bilong Jisas Krais tasol God i marimari long mipela, na long nem bilong en, God i putim mipela long wok aposel.
Em i mekim olsem bai olgeta lain manmeri i ken bilip long Jisas na bihainim tok bilong en.
Yupela tu i stap insait long lain bilong Jisas.
Yupela i harim pinis singaut bilong Jisas Krais na yupela i bihainim.
Yupela man bilong Rom, God i givim bel bilong em long yupela na em i bin singautim yupela na yupela i stap lain manmeri bilong em, mi raitim dispela tok long yupela.
God Papa bilong yumi, wantaim Bikpela Jisas Krais, i ken marimari long yupela na mekim bel bilong yupela i stap isi.
Pastaim mi laik tokim yupela olsem, long olgeta hap graun ol man i save stori long strongpela bilip bilong yupela.
Olsem na mi ting long yupela olgeta, na long nem bilong Jisas Krais mi tenkyu long God bilong mi.
Mi save strong long mekim wok bilong God, em long autim gutnius bilong Pikinini bilong em.
Na God yet i save, oltaim mi save tingim yupela long taim mi mekim prea.
Na oltaim mi beten strong long em olsem, sapos em i laik, em i ken painim rot bilong mi na mi ken i kam long yupela.
Mi laikim tumas long lukim yupela, long wanem, mi laik givim sampela presen bilong Holi Spirit long yupela bilong strongim yupela.
Tingting bilong mi i olsem.
Mi laik bai bilip bilong yupela i ken helpim mi na bilip bilong mi i ken helpim yupela tu, na dispela i ken strongim bel bilong yumi olgeta wantaim.
Ol brata, mi laik bai yupela i save gut, planti taim mi gat tingting long kam long yupela.
Wok bilong mi i bin helpim ol manmeri bilong ol arapela lain long kamap Kristen, olsem na mi laik helpim yupela tu.
Tasol oltaim ol samting i save kamap na i pasim mi.
God i givim mi wok bilong helpim ol Grik na ol man i no Grik tu, na ol saveman na ol man i no gat save tu.
Olsem na bel bilong mi i kirap long autim gutnius long yupela ol manmeri bilong Rom tu.
Mi no save sem long autim gutnius, long wanem, strong bilong God i stap long gutnius, em strong bilong kisim bek olgeta man i bilip, ol Juda pastaim, na ol manmeri bilong ol arapela lain tu.
Long gutnius God i soim yumi pasin em i mekim bilong kolim yumi stretpela manmeri.
Yumi mas bilip na em i ken kolim yumi stretpela manmeri, long wanem, long rot bilong bilip tasol yumi inap kamap stretpela manmeri long ai bilong God.
Em i olsem tok i stap long buk bilong God, “Ol manmeri i bilip, bai God i kolim ol stretpela manmeri na ol bai i stap laip.”
Yumi save, God i stap long heven na em i kamapim ples klia belhat bilong en.
Em i bekim pe nogut long olgeta man i givim baksait long em na i mekim pasin nogut.
Long dispela pasin nogut bilong ol, ol i wok long daunim tok i tru.
Ol dispela man i save pinis long planti pasin bilong God.
God yet i soim ol pinis.
Tasol ol i wok long givim baksait long en, olsem na em i mekim save long ol.
Stat long taim God i mekim kamap olgeta samting na i kam inap nau, ol man i lukim ol samting em i bin wokim.
Long dispela rot ol man inap save long sampela pasin bilong God i stap hait.
Ol inap save long as bilong pasin bilong God, na ol inap save long bikpela strong bilong en i stap oltaim oltaim.
Olsem na i no gat man inap long tok olsem, “Mi no gat asua, long wanem, mi no bin save long God.”
Ol i save long God, tasol ol i no ting long em i God tru, na ol i no litimapim nem bilong em.
Na ol i no bin tenkyu long em.
Tingting bilong ol i kamap longlong.
Ol i givim baksait long God i save stap oltaim, na ol i no moa lotu long em.
Ol i wokim ol piksa bilong ol man i save dai, na ol piksa bilong pisin na abus na snek na palai samting, na ol i lotu long ol dispela samting.
Ol manmeri i givim baksait long God, olsem na God i lusim ol, na laik nogut bilong ol yet i pulim ol long mekim pasin doti, na ol i save bung wantaim na mekim pasin nogut long bodi bilong ol yet.
Olkain manmeri olsem ol i bin lusim tok tru bilong God na senisim na kisim tok giaman.
Na ol i bin givim baksait long God i bin mekim kamap olgeta samting, na ol i lotu long ol samting God i bin wokim, na ol i aninit long ol dispela samting.
Tasol God em i as bilong olgeta samting, olsem na yumi man yumi mas litimapim nem bilong God oltaim oltaim.
Ol i givim baksait long God, olsem na God i lusim ol i stap long ol dotipela pasin nogut bilong ol yet.
Ol meri bilong ol ol i lusim stretpela pasin bilong marit, na ol i bihainim pasin i no stret.
Na ol man tu ol i lusim stretpela pasin bilong marit, na bel bilong ol i kirap olsem paia, na ol i mekim pasin nogut wantaim ol arapela man.
Ol man i mekim ol dispela pasin i gat sem, olsem na ol yet i kisim pe nogut inap long bekim dispela pasin nogut bilong ol.
Ol i no tingting long i stap aninit long God, olsem na God i larim ol i bihainim tingting nogut bilong ol yet.
Na ol i mekim ol kain kain pasin i no stret.
Ol i save mekim ol kain kain pasin nogut olsem, ol pasin i no stret na pasin bilong mangal nogut na pasin birua.
Ol i save bel nogut long ol man i gat planti samting, na ol i save kilim ol man i dai na kros nabaut na giaman na pulim samting bilong ol arapela man, na ol i save mekim nogut long ol arapela man.
Dispela olgeta pasin nogut i pulap tru long ol.
Ol i save tok baksait na mekim ol giaman tok bilong bagarapim nem bilong ol arapela man.
Ol i save birua long God na bikmaus nabaut na hambak na litimapim nem bilong ol yet.
Ol i save kamapim ol nupela kain pasin nogut.
Ol i save sakim tok bilong papamama.
Ol i no gat gutpela tingting.
Ol i no save bihainim tok na promis bilong ol yet.
Ol i no save laikim ol wanblut bilong ol.
Ol i no save sori long ol arapela man.
Stretpela lo bilong God i tok olsem, “Ol man i mekim kain pasin olsem ol i mas i dai.”
Dispela ol man i save gut long dispela lo, tasol ol i save sakim na mekim ol kain kain pasin nogut.
Na tu, ol i no mekim ol dispela pasin nogut tasol.
Ol i save litimapim nem bilong ol man i mekim ol dispela kain pasin.
Olsem na yupela olgeta man i save sutim tok long ol arapela, mi tokim yupela wan wan, yu no inap tok olsem yu yet yu no gat rong.
Taim yu sutim tok long ol arapela man, yu sutim tok tu long yu yet, long wanem, yu yet yu save mekim wankain pasin olsem ol i mekim.
Yumi save, God i save bekim pe nogut long ol man i mekim ol dispela kain pasin nogut, na dispela pasin God i mekim, em i stretpela olgeta.
Yu save sutim tok long ol man i mekim ol dispela kain pasin, tasol yu yet yu save mekim wankain pasin olsem ol.
Yu ting God bai i no inap kotim yu tu, a?
God i save mekim gutpela pasin long yu, na em i wetim yu longpela taim, na em i no save bekim pe nogut long yu kwiktaim.
Dispela gutpela pasin bilong God, ating yu lukim em i olsem samting nating, a?
God i laik bai yu tanim bel, olsem na em i mekim gutpela pasin long yu.
Ating yu no save, a?
Yu pasim tru bel bilong yu na yu no save tanim bel.
Na long dispela pasin i olsem yu hipim bikpela pe nogut bilong yu yet.
Na long de God i mekim stretpela kot bilong en, belhat bilong en bai i kamap ples klia na bai yu kisim dispela pe nogut.
God “bai i givim pe long olgeta manmeri inap long pasin ol i bin mekim.”
Sampela i save bihainim strong ol gutpela pasin na ol i wok long painim rot bilong sindaun gut wantaim God long heven na kisim biknem na laip i no save pinis.
God bai i givim laip i stap gut oltaim oltaim long ol dispela manmeri.
Na sampela i save ting long ol yet tasol, na ol i givim baksait long tok tru na bihainim ol pasin i no stret.
God bai i belhat long ol dispela manmeri na bekim pe nogut tru long ol.
Bikpela hevi na pen bai i kamap long olgeta man i save mekim pasin nogut, long ol Juda pastaim, na long ol manmeri bilong ol arapela lain tu.
Tasol God bai i givim gutpela sindaun long heven na biknem na bel isi long olgeta man i save mekim gutpela pasin, long ol Juda pastaim, na long ol manmeri bilong ol arapela lain tu.
God i save skelim olgeta manmeri long wankain pasin tasol, maski ol i bilong wanem lain.
Olgeta man i no gat lo na ol i mekim sin, ol bai i lus yet, maski ol i no gat lo.
Na olgeta man i gat lo na i mekim sin, God bai i bihainim tok i stap long lo na skelim pasin bilong ol.
Ol man i harim nating lo, ol i no kamap stretpela man long ai bilong God.
Ol man i bihainim lo, ol dispela man tasol bai God i kolim ol stretpela man.
Ol arapela lain ol i no gat lo, tasol long tingting bilong ol yet sampela bilong ol i save bihainim pasin bilong lo.
Ol i no gat lo, tasol sapos ol i bihainim pasin bilong lo, orait tingting bilong ol yet i stap olsem lo bilong ol.
Long dispela pasin bilong ol, tok bilong lo God i bin raitim long bel bilong ol em i kamap ples klia.
Na tingting i stap insait tru long bel bilong ol, dispela tu i soim olsem lo i stap long bel bilong ol.
Olsem na long de God i makim bilong skelim olgeta pasin hait na tok hait bilong olgeta man, tingting bilong ol dispela man bai i kotim ol long pasin ol i bin mekim.
Na sampela taim ating em bai i orait long pasin ol i bin mekim.
Gutnius mi save autim i tok olsem, God bai i givim dispela wok bilong skelim pasin bilong olgeta man long Jisas Krais.
Tasol nau mi gat tok long yupela ol Juda i ting lo em inap long helpim yupela long kot.
Yupela i save litimapim nem bilong yupela yet na yupela i tok olsem, “Mipela i lain bilong God.”
Yupela i save long laik bilong God.
Yupela i skul pinis long lo, olsem na yupela i save tok, ol stretpela pasin ol i gutpela.
Yupela i save ting olsem, “Long lo mipela i kisim pinis as bilong gutpela save na tok tru, olsem na mipela inap soim rot long ol aipas.
Mipela i stap olsem lait bilong ol man i stap long tudak.
Mipela i man bilong skulim ol man i no gat save.
Mipela i tisa bilong ol liklik pikinini.”
Yes, yupela i save skulim ol arapela manmeri, tasol bilong wanem yupela i no save skulim yupela yet?
Yupela i save tok, ol man i no ken stil, tasol ating yupela yet i save stil?
Yupela i no laikim ol giaman god, tasol ating yupela i save stilim samting bilong ol haus lotu bilong ol haiden?
Yupela i save litimapim nem bilong yupela yet na tok, “Mipela i save long lo bilong God.”
Tasol ating yupela yet i save kalapim lo, na long dispela pasin yupela i bagarapim nem bilong God.
Buk bilong God i gat tok long dispela pasin olsem, “Asua bilong yupela tasol, na ol arapela lain i wok long tok bilas na daunim nem bilong God.”
Tru, pasin bilong yumi Juda long katim skin bilong sem, em i gutpela pasin, sapos yu bihainim lo.
Tasol sapos yu kalapim lo, orait maski ol i bin katim skin bilong yu, yu stap olsem man ol i no bin katim skin bilong en.
Na sapos man ol i no bin katim skin bilong en, em i bihainim gut olgeta stretpela pasin bilong lo, orait dispela man bai i stap olsem man ol i bin katim skin bilong en.
Tru, yupela Juda i gat buk bilong lo, na ol i bin katim skin bilong yupela.
Tasol sapos yupela i kalapim lo, orait man i save bihainim tru tok bilong lo em bai i sutim tok long yupela, maski ol i no bin katim skin bilong en.
Sapos man i stap Juda long nem tasol, em i no Juda tru.
Na pasin bilong katim skin, em i no samting bilong bodi tasol.
Man i stap Juda long bel na tingting bilong en, em i Juda tru.
Na pasin tru bilong katim skin, em tu i mas kamap insait long bel na tingting bilong man.
Em i no save kamap long pasin bilong bihainim ol tok ol i bin raitim long lo.
Em i samting Spirit bilong God i save kamapim.
Dispela kain man i no save kisim biknem long ai bilong ol man.
Tasol em i gat biknem long ai bilong God.
Sapos pasin bilong katim skin em i no samting bilong bodi tasol, orait ol Juda i winim ol arapela man olsem wanem?
Wanem gutpela samting i save kamap long pasin bilong katim skin?
God i givim ol kain kain gutpela samting long ol Juda.
Namba wan em i olsem.
God i bin givim tok bilong en long ol Juda bilong lukautim.
Tru, sampela i no bin bihainim dispela tok.
Tasol olsem wanem?
Sapos ol i no bilip, ating dispela bai i mekim God i no bihainim tok bilong em?
Olgeta man i save giaman, tasol God wanpela i save mekim tok tru oltaim.
Orait olsem wanem?
Sapos pasin nogut bilong yumi em i kamapim ples klia stretpela pasin bilong God, bai yumi tok wanem?
Taim God i bekim pe nogut bilong sin bilong yumi, ating em i mekim pasin i no stret, a?
Sapos God i no bihainim stretpela pasin oltaim, olsem wanem bai em inap skelim pasin bilong olgeta manmeri?
Dispela kain tingting em i tingting bilong yumi man tasol.
Em i wankain olsem tingting bilong man i tok olsem, “Sapos tok giaman bilong mi i mekim tok tru bilong God i kamap ples klia, na dispela i mekim biknem bilong en i kamap moa yet, orait olsem wanem na em i kolim mi man bilong mekim sin, na em i bekim pe nogut long mi?”
Na em i wankain olsem dispela rabis tok, “Goan, yumi mekim pasin nogut, na long dispela rot gutpela pasin bai i kamap.”
Sampela man i save sutim tok long mi na tok olsem, tok mi yet mi save autim em i wankain olsem dispela rabis tok.
God bai i kotim ol dispela man na bekim pe nogut long ol inap long pasin ol i bin mekim.
Orait olsem wanem?
Ating yumi Juda i winim ol arapela man?
Yumi tok pinis, sin i karamapim yumi olgeta, yumi Juda na Grik wantaim.
Olgeta i lusim gutpela rot pinis.
Ol i save mekim planti tok giaman.
Yumi save, olgeta tok lo i mekim, em i mekim long ol man i stap aninit long lo.
Olsem na i no gat wanpela man inap tok olsem, “Mi stretpela man.”
Yumi olgeta man bilong olgeta hap i gat asua long ai bilong God.
Olsem na long pasin bilong bihainim lo “i no gat wanpela man bai i no gat asua na i stap stret long ai bilong God.”
Lo i save soim yumi long ol sin bilong yumi, em tasol.
Tasol nau pasin God i mekim bilong kolim yumi stretpela manmeri, em i kamap ples klia pinis.
Em i no kamap long rot bilong bihainim lo.
Em i kamap long narapela rot.
Na tok i stap long lo bilong Moses na long ol buk bilong ol profet em i autim tok bilong dispela pasin God i mekim.
Dispela pasin em i olsem.
Olgeta manmeri i bilip long Jisas Krais, God i save kolim ol stretpela manmeri.
Yumi olgeta man yumi bin mekim sin, na yumi no inap i stap wantaim God long heven.
Tasol God i marimari long yumi, na long wok Krais Jisas i mekim bilong baim bek yumi, God i save kolim yumi stretpela manmeri.
Yumi no kamap stretpela manmeri long wok yumi yet i mekim.
God i givim nating long yumi long han bilong Krais Jisas.
God i bin makim Jisas long em bai i dai na blut bilong en bai i kapsait bilong rausim sin bilong olgeta manmeri i bilip long em.
Long dispela pasin God i soim yumi pasin em i mekim bilong kolim yumi stretpela manmeri.
Bipo God i save isi long ol manmeri na em i no bekim kwik pe nogut bilong sin ol i mekim.
Tasol nau long dispela taim God i soim yumi olsem em yet i stretpela olgeta.
Na olgeta manmeri i bilip long Jisas, God i save kolim ol stretpela manmeri.
Olsem na husat inap litimapim nem bilong em yet?
Dispela pasin i pinis olgeta.
Rot bilong bihainim lo, em i no pinisim dispela pasin.
Rot bilong bilip tasol i pinisim pasin bilong litimapim nem bilong yumi yet.
Long wanem, nau yumi save olsem, yumi kamap stretpela long ai bilong God long rot bilong bilip tasol, na i no long rot bilong bihainim lo.
Ating God em i God bilong ol Juda tasol?
Ating em i no God bilong ol arapela lain tu?
Em i God bilong ol arapela lain tu.
God em i wanpela tasol.
Em i save lukim bilip bilong ol man i bin katim skin na em i save lukim bilip bilong ol man i no bin katim skin.
Na em i kolim ol stretpela man.
Na sapos yumi tok bilip em i namba wan samting, ating yumi tok lo em i samting nating?
Yumi mekim lo i stap strong.
Abraham em i man olsem yumi, na em i tumbuna bilong yumi.
Olsem na bai yumi tok wanem long em?
Sapos i tru Abraham i bin mekim ol gutpela pasin na long dispela pasin em i kamap stretpela man, orait em i ken litimapim nem bilong em yet.
Tasol long ai bilong God em i no bin kamap stretpela man long dispela pasin.
Wanem tok i stap long buk bilong God?
Em i tok olsem, “Abraham i bilipim tok bilong God, olsem na God i kolim em stretpela man.”
Man i mekim wok na i kisim pe, dispela pe yumi no save kolim presen.
Em i samting bilong bekim wok tasol.
Tasol sapos wanpela man i laik kamap stretpela man long ai bilong God, orait em i mas mekim wanem?
Em i no mas wok strong long mekim ol gutpela pasin, tasol em i mas bilip olsem, God inap long kolim ol man bilong mekim sin ol stretpela man.
Na bai God i kolim em stretpela man.
Devit tu i bin mekim dispela kain tok.
Em i bin tok long ol man i kamap stretpela man long ai bilong God, maski ol i mekim gutpela pasin o nogat, ol i ken amamas.
Ating ol man bilong katim skin tasol, ol i ken amamas, a?
Yumi tingim gut.
Yumi save tok olsem, God i tingim bilip bilong Abraham na em i kolim em stretpela man.
Orait Abraham i stap olsem wanem na God i kolim em stretpela man?
Ating em i katim skin pinis, o em i no katim yet?
Em i no katim skin yet na God i kolim em stretpela man.
Taim em i no katim skin yet, em i bilip long God, na God i kolim em stretpela man.
Na God i givim em dispela pasin bilong katim skin olsem mak bilong em i stap stretpela man.
Olsem na Abraham em i stap namba wan tumbuna bilong olgeta man i no bin katim skin, tasol ol i bilip long God na God i kolim ol stretpela man.
Na em i tumbuna tu bilong sampela man i katim skin, em ol man i no katim skin nating.
Ol i katim skin, na ol i bihainim tu pasin bilong tumbuna bilong yumi Abraham na ol i bilip long God, olsem Abraham i bin mekim taim em i no katim skin yet.
Bipo God i promis long Abraham na long ol lain tumbuna bilong en, bai em i givim olgeta graun long ol.
Tasol Abraham i no bihainim sampela kain lo na God i mekim dispela promis.
Abraham i bilip long tok bilong God na God i kolim em stretpela man, olsem na God i mekim promis long em.
Sapos i tru, ol man i save bihainim lo, ol tasol bai i kisim olgeta samting God i bin promis long givim, orait bai pasin bilong bilip i olsem samting nating.
Na dispela promis bilong God tu bai i lus nating.
Yumi save, taim i gat lo i stap, ol man i save brukim lo, na dispela i mekim God i belhat long ol.
Tasol sapos i no gat lo, orait yumi no ken tok long man i brukim lo.
God i marimari long Abraham na long ol tumbuna i laik kamap bihain na em i mekim dispela promis long em.
Olsem na ol man i laik kisim ol samting God i makim bilong ol, ol i mas bilip long tok bilong God na bai ol i kisim.
Ol dispela samting i no bilong ol man i bihainim lo tasol.
Olgeta man i gat wankain bilip olsem Abraham, ol tu bai i kisim ol dispela samting.
Abraham em i namba wan tumbuna bilong yumi olgeta, olsem buk bilong God i tok, “Mi mekim yu i kamap tumbuna bilong planti lain manmeri.”
Dispela promis em i stap strong long ai bilong God.
Abraham i bin bilip long God, em God i save givim laip long ol man i dai pinis, na em i save tok tasol, na mekim kamap ol samting i no i stap yet.
Abraham i no save, olsem wanem God bai i mekim ol dispela samting em i bin promis long mekim, tasol em i bilip tru, olsem man i save pinis long ol samting bai i kamap.
God i tok pinis, “Ol tumbuna pikinini bilong yu bai i kamap planti tru.”
Abraham i gat samting olsem 100 krismas, na bodi bilong en i slek na i dai pinis.
Na em i save olsem Sara i no inap long karim pikinini.
Tasol bilip bilong en i stap strong na i no slek.
God i bin promis long mekim ol dispela samting, na Abraham i ting long dispela promis na em i no tubel na em i no lusim bilip.
Bilip bilong en i strongim em.
Em i litimapim nem bilong God na em i save pinis olsem, God em inap mekim olsem em i bin promis long mekim.
Olsem na God i tingim bilip bilong Abraham “na em i kolim em stretpela man.”
Em i tok long yumi tu.
Yumi tu i bilip long God, na God, em i bin kirapim bek Jisas, Bikpela bilong yumi, em bai i tingim bilip bilong yumi na kolim yumi ol stretpela manmeri.
God i bin larim ol man i kilim Jisas i dai, bilong em i ken rausim sin bilong yumi.
Na God i kirapim em long matmat, bilong em i ken kolim yumi ol stretpela manmeri.
Orait yumi bilip pinis na God i bin kolim yumi stretpela manmeri.
Olsem na Bikpela bilong yumi Jisas Krais i mekim yumi i kamap wanbel wantaim God.
Jisas i bin opim rot bilong yumi ol manmeri i bilip long God, bai yumi ken i go insait long dispela marimari bilong God, nau yumi stap long en.
Na yumi save wetim God i kisim yumi na bai yumi sindaun gut wantaim em long heven, na dispela i mekim yumi i amamas.
Na yumi no amamas long dispela tasol.
Yumi ken amamas long ol hevi i kamap long yumi tu, long wanem, yumi save, ol dispela hevi i save strongim bel bilong yumi.
Na sapos bel bilong yumi i stap strong, orait yumi inap sakim ol traim i kamap long yumi.
Na sapos yumi sakim ol traim, orait yumi save bilip long God na wetim em i helpim yumi na kisim bek yumi.
Na sapos yumi wetim God i helpim yumi, orait yumi no save wet nating.
God i givim pinis Holi Spirit long yumi, na pasin bilong God bilong laikim tru ol man, em Holi Spirit i bin kapsaitim long bel bilong yumi.
Taim yumi no gat strong bilong helpim yumi yet, God i bin makim taim na Krais i bin dai bilong kisim bek yumi ol man bilong mekim pasin nogut.
Tru tumas, i no gat wanpela bilong yumi inap long i dai bilong helpim wanpela stretpela man.
Tasol sapos yumi lukim wanpela man i save mekim gutpela pasin tru, orait ating bai yumi inap long strongim bel na i dai bilong helpim em.
Tasol yumi stap yet olsem ol manmeri bilong mekim sin, na Krais i dai bilong helpim yumi.
Long dispela pasin God i bin soim yumi olsem, em i laikim yumi moa yet.
Krais i bin dai na blut bilong en i kapsait na klinim yumi, na nau God i kolim yumi ol stretpela manmeri.
Olsem na nau yumi save tru, bai em i helpim yumi moa yet, na bai yumi stap gut long taim God i mekim save long ol man bilong mekim sin.
Taim yumi stap yet olsem birua bilong God, Pikinini Bilong God i dai bilong pinisim pasin birua na mekim yumi i kamap wanbel wantaim God.
Nau Pikinini Bilong God i kisim laip bilong i stap oltaim.
Na yumi ol man i stap wanbel wantaim God i ken save tru, long laip bilong dispela Pikinini, God bai i kisim bek yumi.
Na narapela samting moa.
Bikpela bilong yumi, Jisas Krais, i bin mekim yumi i kamap wanbel wantaim God, olsem na nau yumi save amamas tru long God.
Yumi save, wanpela man i bin mekim sin, na long dispela pasin sin i kamap long graun.
Na sin i bringim dai i kam.
Na dai i kisim olgeta man, long wanem, olgeta man i bin mekim sin.
Lo i no bin kamap yet, tasol long dispela taim sin i stap pinis long graun.
Tasol sapos i no gat lo, orait God i no save tingim ol wan wan sin ol man i mekim.
Tasol stat long taim bilong Adam na i kam inap long taim bilong Moses, dai i wok long daunim olgeta man.
Sampela man i no bin mekim wankain sin olsem Adam i bin mekim, tasol dai i bin daunim ol dispela man tu.
Adam em i olsem piksa bilong dispela Man i mas kamap bihain.
Tasol sin bilong Adam na marimari bilong God i no wankain.
Sin bilong wanpela man i mekim na ol arapela manmeri i save dai.
Tasol strong bilong marimari bilong God i winim tru strong bilong dai na i kamap moa yet long ol manmeri.
Long marimari bilong dispela wanpela man Jisas Krais, God i mekim yumi i kamap stretpela manmeri, na dispela em i gutpela presen em i givim long yumi.
Na tu, presen bilong God na sin bilong dispela wanpela man i no mekim wankain samting i kamap long yumi.
Wanpela sin bilong dispela man i mekim na God i kotim ol manmeri na i tok olsem, “Ol i mas bagarap olgeta.”
Tasol presen bilong God i olsem.
Taim ol manmeri i bin mekim planti sin, God i marimari long ol na i kolim ol stretpela manmeri.
Wanpela man i bin sakim tok, na long sin bilong dispela wanpela man dai i bin kamap olsem king na i daunim olgeta man.
Tasol marimari bilong God na presen bilong em, dispela i winim strong bilong dai na i bikpela moa.
Olsem na yumi save tru, olgeta man i kisim dispela marimari bilong God na God i kolim ol stretpela man, bai ol i stap laip na i stap king, long wok bilong dispela wanpela man Jisas Krais.
Olsem na yumi mas tingting gut long dispela tok.
Wanpela man i bin kalapim lo, na long dispela sin God i kotim yumi olgeta manmeri.
Olsem tasol, wanpela man i mekim stretpela pasin, na God i ting long dispela na i kolim yumi olgeta stretpela man, na yumi stap laip.
Wanpela man i bin sakim tok, na long dispela pasin bilong em ol manmeri i kamap manmeri bilong mekim sin.
Olsem tasol, wanpela man i bihainim tok, na long dispela pasin bilong em ol arapela manmeri bai i kamap stretpela manmeri.
Taim ol man i kisim lo, na ol i kalapim lo moa yet.
Ol man i mekim planti sin tumas, tasol God i marimari moa yet long ol.
Pasin bilong sin em i kamapim dai, na long dispela pasin sin i bin i stap olsem king.
Tasol nau marimari bilong God i stap olsem king.
Long wok bilong Bikpela bilong yumi, Jisas Krais, God i marimari long yumi na i kolim yumi stretpela manmeri na yumi kisim laip i stap oltaim oltaim.
Orait nau bai yumi mekim wanem tok?
Yumi olsem ol man i dai pinis, na yumi lusim pinis pasin bilong mekim sin.
Na olsem wanem bai yumi wokabaut moa long dispela pasin?
Yumi bin pas wantaim Krais Jisas na kisim baptais, na long dispela pasin yumi olgeta i bin pas wantaim dai bilong em.
Ating yupela i no save long dispela, a?
Long baptais yumi bin pas wantaim dai bilong Krais, na God i planim yumi wantaim Krais long matmat.
Na long bikpela strong bilong em yet, Papa i bin kirapim Krais long matmat.
Olsem bai yumi tu i ken wokabaut long nupela laip.
Yumi pas wantaim Krais na yumi bin dai olsem em i bin i dai.
Olsem tasol bai yumi pas wantaim em na kirap bek tu olsem em i bin kirap.
Yumi save, olpela bel bilong yumi em i dai pinis long diwai kros wantaim Krais, bilong pinisim strong bilong sin i save wok long bodi bilong yumi.
Olsem na yumi no ken i stap wokboi bilong sin moa, long wanem, man i dai pinis, em i no pas moa long sin.
Yes, yumi bin i dai wantaim Krais, olsem na yumi bilip tru, bai yumi stap laip tu wantaim em.
Yumi save, Krais i kirap bek pinis long matmat, olsem na bai em i no ken i dai moa.
Dai i no gat strong moa bilong daunim em.
Em i dai pinis wanpela taim tasol, na long dispela pasin em i bagarapim strong bilong sin.
Tasol nau em i stap laip, na em i stap laip wantaim God.
Olsem tasol yupela tu i mas i gat dispela tingting.
Yupela tu i bin i dai na yupela i no i stap moa aninit long strong bilong sin.
Yupela i bin pas wantaim Krais Jisas na yupela i stap laip wantaim God.
Yupela i no ken larim sin i bosim bodi bilong yupela, dispela bodi i save dai.
Nogut sin i pulim yupela na yupela i bihainim laik nogut bilong bodi.
Na yupela i no ken larim sin i bosim han lek samting bilong yupela, bai yupela i mekim pasin nogut.
Yupela i olsem ol manmeri i kirap bek long matmat na i stap laip, olsem na yupela i mas givim yupela yet long God.
Na yupela i mas larim God i bosim olgeta hap bodi bilong yupela, bai yupela i mekim stretpela pasin.
Sin bai i no inap bosim yupela moa, long wanem, nau yupela i no i stap aninit long lo.
Yupela i stap aninit long marimari bilong God.
Yumi no i stap moa aninit long lo, olsem na bai yumi mekim wanem?
Nau yumi stap aninit long marimari bilong God, olsem na ating i orait long yumi mekim sin?
Ating yupela i no save?
Sapos yupela i givim yupela yet long wanpela man na bihainim tok bilong em, orait yupela bai i stap wokboi bilong em.
Olsem tasol, yupela i ken i stap wokboi bilong sin, na dispela bai i mekim yupela i dai.
God na bai yupela i kamap stretpela manmeri.
Tru, bipo yupela i stap wokboi bilong sin, tasol bihain God i putim yupela aninit long tok bilong em, na yupela i save bihainim tru dispela tok.
Long dispela yumi ken tenkyu long God!
Yupela i bin i stap olsem ol kalabus bilong sin, tasol God i bin kisim bek yupela na mekim yupela i stap wokboi bilong stretpela pasin.
Sori, mi yusim ol dispela tok piksa bilong ol pasin yumi save gut long en, long wanem, tingting bilong yupela i no klia tumas long ol samting mi toktok long en.
Bipo yupela i larim ol hap bodi bilong yupela i stap wokboi bilong ol pasin doti na pasin nogut, na yupela i bin mekim ol pasin i nogut tru.
Tasol nau yupela i mas larim ol hap bodi bilong yupela i stap wokboi bilong stretpela pasin, bai yupela i ken kamap ol manmeri bilong God yet na yupela i ken i stap holi.
Taim yupela i stap wokboi bilong sin, yupela i no bin i stap wokboi bilong stretpela pasin.
Tasol yupela i bin kisim wanem gutpela samting long ol pasin yupela i bin mekim bipo, em ol pasin nau yupela i save sem long en?
Dispela kain pasin i save mekim man i dai tasol.
Tasol God i kisim bek yupela pinis long kalabus bilong sin, na i mekim yupela i kamap wokboi bilong em yet.
Na bai yupela i kisim ol dispela gutpela samting long em.
Em bai i mekim yupela i kamap holi na bai yupela i mekim ol pasin em i save laikim.
Na bai yupela i kisim laip i stap oltaim oltaim.
Sin i save givim pe long ol wokboi bilong en.
Dispela pe em dai tasol.
Tasol God i save givim nating presen long yumi, em laip i stap oltaim.
Dispela laip yumi kisim long wok bilong Jisas Krais, Bikpela bilong yumi.
Ol brata, mi givim dispela tok long yupela ol man i save gut long lo.
Ating yupela i save, taim man i stap laip, em i stap aninit long lo.
Na taim em i dai, em i no aninit long lo moa.
Sapos meri i marit na man bilong en i stap laip yet, orait lo i pasim em wantaim man bilong en.
Tasol sapos man bilong en i dai, orait dispela lo i bin pasim em wantaim man, em i no pasim em moa.
Sapos man i stap laip yet na meri i slip wantaim narapela man, bai ol i kolim em meri bilong mekim pasin pamuk.
Tasol sapos man bilong en i dai pinis, orait dispela lo i no pasim em moa.
Olsem na sapos em i maritim narapela man, em i no mekim pasin pamuk.
Olsem na ol brata bilong mi, yupela i bin pas wantaim bodi bilong Krais, na long dispela pasin yupela i dai pinis, na yupela i no i stap moa aninit long lo.
Nau yupela i stap lain bilong narapela man, em dispela Man i bin kirap bek long matmat, bilong yumi ken kamapim ol gutpela pasin God i laikim.
Taim yumi bihainim yet ol pasin bilong olpela bel, lo i bin kirapim laik nogut long olgeta hap bodi bilong yumi na yumi mekim sin.
Na long dispela pasin yumi kamapim pasin bilong dai.
Tasol nau yumi dai pinis na yumi lusim dispela ol samting i bin holimpas yumi.
Olsem na lo i no pasim yumi moa.
Na nau wok yumi mekim em i no bilong bihainim dispela lo ol i bin raitim long buk.
Yumi mekim wok long nupela pasin Holi Spirit i kirapim long yumi.
Sapos lo i bin kirapim laik nogut long yumi na yumi mekim sin, orait bai yumi tok wanem?
Lo em i samting nogut olsem sin yet, a?
Tasol sapos lo i no i stap bilong helpim mi long save long wanem ol pasin i nogut, orait bai mi no inap save sin em i wanem samting.
Lo i tok olsem, “Yu no ken mangalim ol samting bilong narapela man.”
Sapos lo i no tok olsem, orait mi no inap save, dispela pasin bilong mangal, em i pasin nogut.
Tasol sin i painim rot long dispela tok bilong lo, na i kirapim olgeta kain mangal long bel bilong mi.
Sapos i no gat lo, sin bai i stap olsem man i dai pinis.
Taim mi no save yet lo bilong God, mi bin i stap laip.
Tasol bihain lo bilong God i kam long mi, na sin i kirap na kisim laip, na mi dai pinis.
Wok bilong lo, em bilong givim laip long man.
Tasol mi no kisim laip long lo.
Lo em i mekim mi i dai tasol, long wanem, sin i painim rot long lo, na i giamanim mi, na long dispela pasin sin i kilim mi i dai.
Orait bai yumi tok wanem long lo?
Lo bilong God, em i kam long God yet.
Na olgeta tok i stap long lo, em tu i samting bilong God yet, na em i stretpela na i gutpela.
Tasol olsem wanem?
Ating dispela gutpela samting em i bin kilim mi i dai?
Sin tasol i kilim mi i dai.
Sin i bin yusim dispela gutpela samting na i mekim mi i dai.
God i larim sin i mekim dispela kain pasin, long wanem, em i laik bai sin i mas kamap ples klia, na yumi ken save sin em i samting nogut tru.
Long dispela pasin, lo bilong God i kamapim ples klia pasin tru bilong sin, em i stingpela samting nogut tru.
Yumi save, lo bilong God, em i samting i kam long God yet.
Tasol mi gat olpela bel, na mi no inap long bihainim laik bilong God, long wanem, sin i kalabusim mi na mi stap wokboi nating bilong em.
Mi no save long wanem as tru mi save mekim ol pasin mi save mekim.
Ol pasin mi laikim tumas long mekim, em mi no save mekim.
Tasol ol pasin mi no laikim tru, em oltaim mi save mekim.
Tasol sapos mi yet mi no laikim ol dispela pasin mi mekim, orait dispela i soim olsem mi ting lo bilong God em i gutpela samting.
Olsem na i no mi yet mi mekim ol dispela pasin nogut.
Sin i stap insait long mi, em tasol i mekim.
Mi save, i no gat wanpela gutpela samting i stap insait long mi.
Mi tok long olpela bel bilong mi tasol.
Tru, mi laik mekim gutpela pasin, tasol mi no inap mekim.
Gutpela pasin mi laik mekim, em mi no save mekim.
Na pasin nogut mi no laik mekim, em mi save mekim.
Orait pasin mi no laikim, dispela mi save mekim.
Olsem na i no mi yet mi mekim dispela.
Sin i stap insait long mi, em tasol i mekim.
Olsem na mi lukim dispela kain pasin i bosim laip bilong mi.
Taim mi laik mekim gutpela pasin, pasin nogut i save pasim rot bilong mi.
Tru, long tingting bilong mi, mi laikim tumas lo bilong God.
Tasol mi lukim narapela lo i stap insait long ol hap bodi bilong mi.
Na dispela narapela lo i save pait long lo bilong God i stap long tingting bilong mi.
Dispela narapela lo, em i lo bilong sin, na em i wok long kalabusim mi na bosim ol hap bodi bilong mi.
Husat bai i helpim mi na mi lusim dispela bodi bilong i dai?
Mi tenkyu long God!
Long han bilong Jisas Krais, Bikpela bilong yumi, em bai i helpim mi.
Olsem na mi yet na tingting bilong mi olgeta i stap aninit long lo bilong God, tasol long olpela bel mi stap aninit long lo bilong sin.
Olsem na yumi manmeri i pas wantaim Krais Jisas, lo i no inap kotim yumi moa.
Long wanem, yupela wan wan i bilong Krais Jisas nau, na lo bilong Holi Spirit i save givim laip long yumi, em i mekim yupela i kamap fri, na dispela lo bilong sin na dai em i no bosim yupela moa.
Lo i no inap long rausim sin bilong yumi, long wanem, olpela bel bilong yumi i no gat strong bilong bihainim lo.
Tasol dispela samting lo i no inap mekim, em God yet i mekim.
God i salim Pikinini bilong em yet i kam na em i kamap man olsem yumi man bilong mekim sin.
Em i kam bilong rausim sin bilong yumi, na long bodi bilong em yet, God i kotim sin na pinisim strong bilong sin.
God i mekim olsem bai stretpela pasin bilong lo i ken kamap long laip bilong yumi, long wanem, nau yumi no save wokabaut long pasin bilong olpela bel.
Yumi save wokabaut long pasin bilong Holi Spirit.
Ol man i save wokabaut long pasin bilong olpela bel, tingting bilong ol i save bihainim laik bilong olpela bel tasol.
Tasol ol man i save wokabaut long pasin bilong Holi Spirit, tingting bilong ol i save bihainim laik bilong Holi Spirit.
Sapos tingting bilong man i bihainim laik bilong olpela bel tasol, orait dispela man bai i dai.
Tasol sapos tingting bilong man i bihainim laik bilong Holi Spirit, orait dispela man bai i kisim laip na i stap bel isi.
Sapos tingting bilong man i bihainim laik bilong olpela bel, dispela man i save birua long God, long wanem, em i no save stap aninit long lo bilong God.
Em i no inap tru long bihainim lo bilong God.
Ol man i wokabaut long pasin bilong olpela bel, dispela ol man i no inap long mekim pasin God i laikim.
Tasol yupela i no wokabaut moa long pasin bilong olpela bel.
Sapos i tru Spirit bilong God i stap long yupela, orait nau yupela i save wokabaut long pasin bilong Holi Spirit.
Na man i no gat Spirit bilong Krais, em i no man bilong Krais.
Sin i kilim bodi bilong yupela i dai pinis.
Tasol sapos Krais i stap insait long yupela, orait yupela i kamap stretpela man pinis, na spirit bilong yupela i stap laip.
God i bin kirapim bek Jisas Krais long matmat.
Na sapos Spirit bilong God i stap insait long yupela, orait long wok bilong Spirit God bai i givim laip long bodi bilong yupela tu, em dispela bodi bilong i dai.
Olsem na ol brata, yumi gat wok long wokabaut long wanpela kain pasin, na mi no tok long pasin bilong olpela bel, bai yumi wokabaut long pasin bilong en.
Sapos yupela i wokabaut long pasin bilong olpela bel, bai yupela i dai.
Tasol sapos long strong bilong Holi Spirit yupela i kilim i dai ol pasin nogut bilong bodi, orait yupela bai i stap laip.
Olgeta manmeri i larim Spirit bilong God i stiaim wokabaut bilong ol, dispela ol manmeri i stap pikinini bilong God.
Dispela Spirit God i bin givim long yupela i no save mekim yupela i kamap olsem ol wokboi nating, bai yupela i pret gen.
Spirit bilong God i save mekim yupela i kamap pikinini bilong God.
Na long strong bilong Holi Spirit yumi save singaut long God olsem, “Aba, Papa.”
Holi Spirit yet i save helpim spirit bilong yumi na yumi save tokaut ples klia olsem yumi stap pikinini bilong God.
Orait yumi stap pikinini bilong God, na bihain bai yumi kisim ol gutpela samting God Papa i bin promis long givim yumi, em ol samting Krais, brata bilong yumi, i kisim pinis.
Sapos nau yumi karim pen olsem em i bin karim, orait bihain bai yumi kisim biknem na gutpela sindaun tru wantaim em.
Dispela gutpela sindaun na biknem bai i kamap ples klia long yumi bihain, mi ting em bai i winim tru dispela pen yumi save karim nau long dispela taim.
Long wanem, olgeta samting God i bin wokim, ol i wetim taim God i makim bilong kamapim ples klia yumi ol pikinini bilong en.
Nau olgeta samting i stap nogut na i save bagarap.
Dispela i no kamap long laik bilong ol yet.
God yet i mekim ol i stap olsem, bai ol i wetim gutpela samting God i laik mekim long ol.
Long taim God i makim, God bai i pinisim dispela kalabus bilong bagarap nau olgeta samting i stap long en, na bai olgeta samting i stap gutpela tru wantaim yumi ol pikinini bilong God.
Yumi save, olgeta samting God i bin wokim, olgeta i pilim pen olsem meri i laik karim pikinini.
Na olgeta i krai nogut i stap, i kam inap long nau.
Na i no dispela ol samting tasol i krai.
Yumi tu i save krai.
Yumi kisim Holi Spirit pinis, em i olsem namba wan presen God i givim yumi.
Tasol yumi tu i save pilim pen na i krai na wetim taim God bai i tokaut klia olsem yumi i stap pikinini bilong en, em taim God bai i mekim ol bodi bilong yumi i kamap narakain tru.
God i bin kisim bek yumi, na nau yumi bilip na wetim em inapim tru ol gutpela samting em i laik mekim long yumi.
Na sapos yumi tok long yumi wetim wanpela samting, orait yumi save, yumi no kisim yet.
Sapos man i kisim pinis wanpela samting, orait bilong wanem em bai i wet i stap?
Tasol yumi save, yumi bai kisim tru ol dispela samting yumi no kisim yet, olsem na yumi save strongim bel na wetim i stap.
Na tu, Holi Spirit i save helpim yumi man i no gat strong.
Yumi no save yumi mas prea long wanem samting.
Yumi save krai long bel tasol, na yumi no inap long tokaut.
Na long dispela pasin Holi Spirit yet i save prea bilong helpim yumi.
Na God i save lukim tru bel bilong man, em i save long dispela tingting bilong Holi Spirit, long wanem, Holi Spirit i bihainim tingting bilong God yet na i prea long helpim yumi ol manmeri bilong God.
Yumi save, God i save mekim olgeta samting i wok wantaim bilong mekim gut long ol man i save givim bel bilong ol long God.
Em dispela ol man God i tok pinis long kisim bek ol, na em i bin singautim ol.
Long wanem, ol man bipo tru God i tok pinis long kisim bek ol, em i makim ol tu, bilong kamap wankain olsem Pikinini bilong em.
Olsem bai planti pikinini i ken i stap, na Krais i ken i stap namba wan brata bilong ol.
Na dispela ol man bipo em i makim ol, em i singautim ol tu.
Na dispela ol man em i singautim ol, em i kolim ol stretpela man.
Dispela ol man em i kolim ol stretpela man, em i givim gutpela laip na biknem bilong em yet long ol.
Olsem na bai yumi tok wanem long dispela ol samting God i mekim?
Sapos God i helpim yumi, orait husat bai i birua long yumi?
God i no bin pasim Pikinini bilong em yet.
Em i bin salim em i kam bilong helpim yumi olgeta.
Na sapos em i givim yumi Pikinini bilong em yet, orait ating em bai i givim yumi olgeta arapela samting tu.
God i bin makim yumi bilong em yet, olsem na husat bai i kotim yumi?
God yet i save kolim yumi stretpela man.
Husat bai i tok long yumi mas kisim pe nogut bilong sin?
Krais Jisas i bin i dai, na em i kirap bek tu.
Na nau em i stap long han sut bilong God, na em i save askim God long helpim yumi.
Krais i save laikim yumi moa yet, na i no gat wanpela samting inap pasim dispela laik bilong en i kamap long yumi wan wan.
Sapos hevi i kamap long yumi, o sapos yumi karim pen, o sapos ol man i mekim nogut long yumi, o sapos yumi hangre, o sot long klos, o sapos samting nogut i laik bagarapim yumi, o sapos pait i kamap long yumi, ating dispela olkain samting bai i inap pasim laik bilong Krais?
Tasol Krais i bin givim bel bilong en long yumi, na maski wanem kain samting i kamap long yumi, oltaim em i save mekim yumi i win tru.
Yes, God i save laikim yumi tru, na mi bilip tru olsem, i no gat wanpela samting inap pasim laik bilong God i kamap long yumi.
Dai o laip, o ol ensel o ol strongpela spirit, o samting nau i stap o samting bai i kamap bihain, o kain kain samting i gat strong, o samting bilong antap o samting bilong daunbilo, o ol arapela samting i stap nabaut, dispela olgeta i no inap pasim laik bilong God, em dispela laik em i givim yumi long Krais Jisas, Bikpela bilong yumi.
Mi man bilong Krais, olsem na mi tok tru.
Mi no giaman.
Holi Spirit i mekim tingting bilong mi i klia, na long bel bilong mi, mi save olsem dispela tok bilong mi i tru.
Oltaim mi save bel sori tru, na mi save wari na tingting planti.
Mi laikim tumas bai God i kisim bek ol brata bilong mi, em ol lain tumbuna bilong Jekop.
Olsem na sapos Krais inap bihainim laik bilong mi, mi ken prea long em na askim em long rausim mi long lain manmeri bilong en, bai ol brata bilong mi i ken kisim ples bilong mi.
Ol i lain bilong Israel, na God i bin kolim ol pikinini bilong em yet.
Ol i bin lukim lait na strong bilong God tu.
God i bin mekim ol kontrak wantaim ol, na givim lo long ol.
Na em i bin soim ol long pasin bilong lotu, na em i bin mekim ol promis long ol.
Ol namba wan tumbuna bilong ol i bin i gat biknem tru.
Na long lain bilong ol tasol Krais i kamap man.
Krais em i God, na em i stap het bilong olgeta samting.
Na oltaim oltaim yumi mas litimapim nem bilong en.
Oltaim mi save bel sori long pasin bilong ol dispela brata bilong mi, tasol i no olsem mi ting tok bilong God i lus nating.
Mi save, planti bilong ol man i bin kamap long lain bilong Israel, ol i no lain tru bilong Israel.
Yumi no ken tok olsem, “Ol i kamap long blut bilong Abraham, olsem na olgeta i stap pikinini tru bilong em.”
Bipo God i tok olsem, “Long Aisak tasol bai ol lain tumbuna pikinini bilong yu i kamap.”
As bilong dispela tok i olsem.
Ol pikinini i kamap long blut tasol, ol dispela i no pikinini bilong God.
Ol pikinini i kamap long pasin bilong bilip long promis bilong God, ol dispela i gat nem olsem lain bilong Abraham.
Dispela promis i tok olsem, “Long taim mi makim pinis, bai mi kam bek, na long dispela taim Sara bai i gat pikinini man.”
Na tingim tu narapela tok bilong God.
Tupela pikinini bilong Rebeka i gat wanpela papa tasol, em Aisak, tumbuna bilong yumi.
Tasol God i bihainim pasin oltaim em i save bihainim, na em i makim man long laik bilong em yet.
Em i no tingting long wok man i mekim.
Em yet i singautim man na makim em.
Olsem na taim Rebeka i no karim tupela pikinini yet, na tupela i no bin mekim gutpela pasin o pasin nogut, God i tokim Rebeka olsem, “Pikinini i kamap pastaim, em bai i stap wokboi bilong pikinini i kamap bihain.”
Em i olsem buk bilong God i tok, “Mi laikim Jekop, tasol mi no laikim Iso.”
Olsem na bai yumi tok wanem?
Ating bai yumi tok God i mekim pasin i no stret, a?
God i bin tokim Moses olsem, “Sapos mi laik marimari long wanpela man, orait bai mi marimari long en.
Na sapos mi laik sori long wanpela man, orait bai mi sori long en.”
Olsem na taim God i makim man, dispela i no kamap long laik bilong man na long hatwok bilong em.
Em i kamap long marimari bilong God tasol.
Na buk bilong God i tok long God i bin tokim king bilong Isip olsem, “Mi bin mekim yu i kamap king, bai mi ken soim bikpela strong bilong mi long yu, na bai ol manmeri i ken autim biknem bilong mi long olgeta hap bilong graun.”
Olsem na yumi save, sapos God i laik marimari long wanpela man, orait em i save marimari long en.
Na sapos em i laik mekim tingting bilong wanpela man i pas, orait em i save mekim olsem long laik bilong em yet.
Tasol ating wanpela bilong yupela bai i tokim mi olsem, “Sapos God i mekim olsem, orait bilong wanem em i save tok yumi gat asua long ol pasin nogut yumi mekim?
Husat inap bihainim laik bilong em yet, na sakim laik bilong God?”
Tasol yu man, yu husat na yu inap krosim God long pasin em i mekim?
Ating sospen graun inap tok olsem long man i bin wokim em, “Bilong wanem yu wokim mi olsem?”
Man bilong wokim sospen em i ken kisim wanpela hap graun na long laik bilong em yet, em i ken wokim tupela sospen long en, wanpela naispela sospen bilong gutpela wok, na wanpela sospen nating bilong ol arapela kain wok.
Ating dispela pasin i no stret, a?
God tu i save mekim olsem.
Em i laik kamapim ples klia belhat bilong em, bai olgeta man i ken save long bikpela strong bilong em.
Ol sospen bilong kisim pe nogut ol i redi pinis long bagarap, tasol em i larim ol na em i wet longtaim long brukim ol.
Long wanem, em i laik bai olgeta man i ken save long bikpela lait na strong bilong en, na long gutpela sindaun tru em i laik givim long ol sospen bilong kisim marimari.
Bipo yet em i redim ol dispela sospen pinis bai em i ken givim gutpela sindaun na biknem long ol.
Ol dispela sospen bilong kisim marimari, em yumi ol manmeri God i bin singautim.
Na yumi no kam long lain bilong Juda tasol.
Yumi kam long ol arapela lain tu.
Long buk bilong profet Hosea, God i bin tok olsem, “Dispela ol manmeri bipo ol i no lain bilong mi, bai mi kolim ol lain bilong mi.
Na dispela lain mi no bin laikim ol, bihain bai mi laikim ol tru.
‘Yupela i pikinini bilong mi, God i save stap oltaim.’
Na Aisaia i bin tingting long ol Israel na em i bin autim tok olsem, “Maski sapos ol manmeri bilong Israel i kamap planti tru olsem wesan bilong nambis, Bikpela bai i kisim bek liklik lain tasol.
Bikpela i kotim pinis ol manmeri bilong graun, na kwiktaim em bai i mekim save tru long ol.”
Ol dispela samting i kamap olsem bipo Aisaia i bin tok.
Em i bin tok olsem, “Sapos Bikpela I Gat Olgeta Strong i no bin larim liklik lain bilong yumi i stap, bai yumi bagarap pinis, olsem taun Sodom na taun Gomora i bin bagarap.”
Orait bai yumi tok wanem?
Yumi tok olsem.
Ol arapela lain i no bin hatwok long kamap stretpela manmeri, ol i kamap stretpela manmeri pinis.
Ol i bilip na God i kolim ol stretpela manmeri.
Na ol Israel i bin hatwok long bihainim lo bilong Moses na kamap stretpela manmeri.
Wok bilong lo, em bilong mekim ol manmeri i kamap stretpela manmeri, tasol ol Israel i no bin kamap stretpela manmeri, long wanem, ol i no bihainim pasin bilong bilip.
Ol i ting, long hatwok bilong ol yet, ol bai i kamap stretpela manmeri.
Ston bilong sutim lek em i bin sutim lek bilong ol na ol i pundaun.
Buk bilong God i tok olsem long dispela, “Harim.
Mi makim pinis wanpela ston bilong sutim lek bilong ol man na mekim ol i pundaun.
Na bai mi putim em i stap long maunten Saion.
Ol man i bilip long em, ol bai i no inap kisim sem.”
Ol brata, bel bilong mi i laikim tumas bai God i kisim bek ol Israel, na oltaim mi save prea long God long dispela samting.
Mi save gut long ol na mi tokaut olsem, ol i strong tumas long bihainim pasin God i laikim.
Tasol ol i no klia gut long laik tru bilong God, na ol i mekim.
Ol i no save long pasin God i bihainim bilong kolim yumi stretpela man, na ol i laik kamap stretpela man long strong bilong ol yet.
Olsem na ol i no bin aninit long God na larim em i mekim ol i kamap stretpela man.
Yumi save, Krais em inapim pinis lo bilong Moses, bai olgeta manmeri i bilip long Krais, ol i ken kamap stretpela manmeri long ai bilong God.
Moses i raitim tok long pasin ol manmeri i bihainim lo i mas mekim na bai God i kolim ol stretpela manmeri.
Em i tok olsem, “Man i bihainim olgeta lo, em bai i stap laip.”
Tasol man i bihainim pasin bilong bilip na God i kolim em stretpela man, em i bihainim dispela tok, “Nogut yupela i tok long yupela yet olsem, ‘Husat bai i go antap long heven?’
Em i olsem yupela i laik bringim Krais i kam daun.
“Na nogut yupela i tok olsem, ‘Husat bai i go daun long ples bilong ol man i dai pinis?’
Em i olsem yupela i laik bringim Krais i kam bek long matmat.
Tasol as tingting bilong dispela tok em i olsem, “Dispela tok i stap klostu tru long yupela, insait long bel bilong yupela, na long maus bilong yupela.”
Em dispela tok bilong bilip mipela i save tokaut long en.
Sapos yu tokaut klia long Jisas em i Bikpela, na sapos long bel bilong yu yu bilip long God i bin kirapim bek em long matmat, orait bai God i kisim bek yu.
Long bel yumi save bilip na God i kolim yumi stretpela manmeri.
Na long maus yumi save autim bilip bilong yumi na God i kisim bek yumi.
Buk bilong God i gat tok long dispela samting olsem, “Ol man i bilip long em, ol bai i no inap kisim sem.”
Ol Juda na Grik i wankain tasol.
Bikpela wanpela tasol em i Bikpela bilong yumi olgeta.
Na em i save mekim gut tru long olgeta manmeri i singaut long em na askim em long helpim ol.
Olsem na “olgeta manmeri i askim Bikpela long helpim ol, em bai i kisim bek ol.”
Tasol sapos ol i no bilip long em, olsem wanem bai ol i askim em long helpim ol.
Na sapos ol i no harim tok long em, olsem wanem bai ol i bilip long em?
Na sapos i no gat wanpela i autim tok long ol, olsem wanem bai ol i harim?
Na sapos ol i no salim ol man i go bilong autim tok, olsem wanem bai ol i autim?
Buk bilong God i tok olsem, “Ol manmeri i amamas tru long lukim man i kam bilong bringim gutnius.”
Tasol i no olgeta manmeri i kisim gutnius.
Aisaia i tok olsem, “Bikpela, husat i bilipim dispela tok mipela i autim long ol?”
Orait yumi save, yumi harim tok bilong God na dispela i kirapim bilip.
Na dispela tok yumi harim, em i kamap long maus bilong Krais.
Tasol mi laik askim olsem, ating ol i no harim dispela gutnius?
Ol i harim pinis.
Yumi save, “Ol manmeri long olgeta hap bilong graun i harim pinis nek bilong ol.
Na tok bilong ol i go inap long olgeta ples.”
Na mi gat narapela askim tu.
Ating ol Israel i no save long as bilong dispela tok?
Ol i save pinis.
Pastaim yupela i mas tingim dispela tok Moses i bin autim, “Bai mi kisim wanpela lain i no gat nem na i samting nating na i no gat gutpela save, na long dispela pasin bai mi mekim yupela i bel nogut na kros.”
Na Aisaia tu i bin mekim strongpela tok olsem, “Ol man i no bin wok long painim mi, ol i painim mi pinis.
Mi bin kamap ples klia long ol man i no bin askim ol arapela long mi.”
Tasol Aisaia i bin tingting long ol Israel na em i tok olsem, “Long olgeta de mi opim han bilong mi na mi wet long kisim bek ol manmeri i save bikhet na sakim tok bilong mi.”
Orait mi laik askim olsem, ating God i givim baksait pinis long ol manmeri bilong en?
Mi tu mi man bilong Israel.
Mi wanpela bilong ol lain tumbuna bilong Abraham.
Mi man bilong lain bilong Benjamin.
Dispela lain bipo tru God i tok pinis long ol bai i stap lain manmeri bilong en, em i no bin givim baksait long ol.
Ating yupela i no save long stori bilong Elaija i stap long buk bilong God?
Elaija i beten long God na i kotim ol Israel.
Em i tok olsem, “Bikpela, ol i bin kilim i dai ol profet bilong yu.
Ol i bin brukim ol alta bilong yu.
Na mi wanpela tasol i stap, na nau ol i laik kilim mi tu i dai.”
Tasol God i bekim wanem tok long em?
000 man bilong mi yet i stap, em ol man i no bin brukim skru long giaman god Bal na lotu long em.”
Olsem tasol nau long dispela taim tu i gat hap lain i stap, God i bin marimari long ol na makim ol bilong em yet.
Em i marimari long ol na makim ol.
Em i no tingting long wok ol i mekim na em i makim ol.
Sapos ol i mekim wok na God i makim ol, orait dispela samting yumi kolim marimari, em i no marimari tru.
Olsem na bai yumi tok wanem?
Dispela samting ol Israel i hatwok long kisim, em ol i no bin kisim.
God i makim sampela manmeri tasol bilong lain bilong ol, na ol i kisim.
Na ol arapela, bel bilong ol i pas pinis, olsem buk bilong God i tok, “God i mekim ol i stap olsem man i slip i dai tru.
Em i mekim ai bilong ol i no inap lukluk, na yau bilong ol i no inap harim tok.
Na ol i stap olsem i kam inap nau.”
Na ol i ken i stap olsem oltaim.”
Olsem na mi laik askim.
Taim ol Israel i bin pundaun, ating ol i bagarap na lus olgeta?
Ol i bin givim baksait long God, na long dispela rot God i kisim bek ol arapela lain.
God i laik bai ol Israel i lukim dispela gutpela pasin em i mekim long ol arapela lain na bai ol i bel nogut na mangal long ol.
Taim ol Israel i bin givim baksait long God, God i helpim moa yet olgeta manmeri bilong graun.
Na taim ol Israel i lusim pasin bilong God, God i mekim gutpela pasin tru long ol arapela lain.
Olsem na sapos olgeta Israel i kam bek long God, yumi save God bai i mekim gutpela pasin moa moa yet long olgeta lain manmeri.
Orait nau mi laik givim tok long yupela ol manmeri bilong ol arapela lain.
God i salim mi i go bilong mekim wok namel long yupela, na mi save amamas tru long dispela wok mi mekim, long wanem, mi laik kirapim tingting bilong ol wanlain bilong mi long ol i ken mangalim ol gutpela pasin God i bin mekim long yupela.
Na long dispela pasin mi laik kisim bek sampela bilong ol.
Taim God i rausim ol Israel, em i mekim ol manmeri bilong graun i kamap wanbel wantaim em.
Olsem na sapos God i kisim bek ol Israel, yumi save em bai i mekim ol manmeri i dai pinis i kirap bek long matmat.
Taim ol i wokim bret long namba wan hap plaua bilong wit, ol i save kisim wanpela bret na givim long God olsem ofa.
Na long dispela pasin ol i mekim olgeta arapela bret tu i kamap samting bilong God.
Na sapos rop bilong diwai em i bilong God, orait ol han bilong en tu i bilong God.
Ol Israel i olsem wanpela gutpela diwai oliv, na God i bin brukim na rausim sampela han bilong en.
Na yupela ol arapela lain i olsem ol han bilong diwai oliv nating bilong bus, na God i bin kisim yupela na skruim yupela long gutpela diwai oliv bilong kisim ples bilong ol dispela han em i bin brukim.
Na nau yupela i save kisim gris long rop bilong gutpela diwai oliv wankain olsem ol arapela han, na yupela i stap gut.
Olsem na yupela i no ken ting yupela i gutpela tru na i winim ol han tru bilong dispela diwai.
Sapos yupela i gat tingting olsem, mobeta yupela i tingting gut pastaim.
Yupela ol han i no save givim gris long rop bilong diwai.
Rop i save givim gris long yupela.
Tasol ating yupela bai i tok olsem, “God i bin brukim dispela ol han, bai em i ken skruim mipela long ples bilong ol.”
Tru, God i bin mekim olsem.
Tasol as bilong dispela pasin God i bin mekim, em i olsem.
Ol i no bilip, olsem na em i brukim ol.
Na yupela i bilip, olsem na yupela i stap gut.
Olsem na yupela i mas lukaut, nogut yupela i bikhet na apim nem bilong yupela yet.
Mobeta yupela i pret.
Bipo, God i no larim ol han tru i stap.
Na olsem tasol, sapos yupela i bikhet, em bai i no larim yupela tu.
Yupela i mas tingting gut, God i save mekim gutpela pasin na hatpela pasin tu.
Ol man i lusim pasin bilong en, em i save mekim save long ol.
Tasol em i mekim gutpela pasin long yupela, sapos yupela i stap strong long gutpela pasin bilong en.
Sapos nogat, orait em bai i katim yupela tu.
Na dispela ol arapela han bipo em i bin katim, sapos ol i bilip, orait God bai i skruim ol tu i go bek long diwai.
Yes, God em inap long skruim ol i go bek gen.
Yupela i save, bipo yupela i stap han bilong diwai oliv bilong bus, na God i katim yupela na skruim yupela long gutpela diwai oliv, em i no diwai bilong yupela stret.
Olsem na tru tumas, em bai inap kisim ol han bilong dispela diwai yet na skruim ol i go bek long dispela diwai pastaim ol i bin i stap long en.
Ol brata, mi laik bai yupela i mas save long wanpela tok hait.
Nogut yupela i ting yupela i gat bikpela save tru.
Olsem na mi autim dispela tok hait long yupela.
Em i olsem.
Bel na tingting bilong hap lain bilong ol Israel i pas pinis, na ol bai i stap olsem i go inap long dispela taim ol manmeri bilong ol arapela lain ol inapim dispela namba God i bin makim pinis long hamas bilong ol bai i stap insait long lain manmeri bilong en.
Na long dispela rot God bai i kisim bek olgeta Israel, olsem buk bilong God i tok, “Man bilong sambai long ol Israel na helpim ol, em bai i kirap long Jerusalem na i kam, na em bai i mekim olgeta manmeri bilong lain bilong Jekop i lusim pasin bilong sakim tok bilong God.
Na long dispela taim bai mi mekim kontrak wantaim ol long pinisim tru ol sin bilong ol.”
Ol Israel i bin givim baksait long gutnius bilong Jisas, olsem na ol i stap olsem birua bilong God, na dispela i helpim yupela ol manmeri bilong ol arapela lain.
Tasol bipo yet God i makim ol long i stap ol manmeri bilong en, na em i laikim ol yet.
Em i ting long ol tumbuna bilong ol na em i mekim olsem.
Sapos God i singautim ol man i kam long em, na em i givim ol gutpela samting long ol, orait bihain em i no save senisim tingting bilong en.
Bipo yupela i save sakim tok bilong God, tasol nau ol Israel i sakim tok, na long dispela rot yupela i bin kisim marimari bilong God.
Olsem tasol, nau ol Israel i sakim tok bilong God, tasol long dispela marimari yupela i bin kisim, nau ol tu i ken kisim marimari bilong God.
God i bin larim pasin bilong sakim tok i kalabusim olgeta man, long wanem, em i laik soim marimari bilong en long olgeta man.
Ol gutpela pasin bilong God na tingting na save bilong en i pulap tru, na i daun tumas olsem solwara!
Yumi man i no inap tru long painim as bilong olgeta tingting bilong en.
Yumi no inap tru long bihainim olgeta rot bilong en.
Olsem tok i stap long buk bilong God, “Husat i save pinis long tingting bilong Bikpela?
Husat i bin givim tingting long em?”
Na “husat i bin givim samting long God pastaim na bai God i mas bekim samting long em?”
God yet i mekim kamap olgeta samting, na em i as bilong olgeta samting.
Na olgeta samting i bilong em wanpela tasol.
Yumi mas litimapim nem bilong em oltaim oltaim.
Ol brata, mi tingting long bikpela marimari bilong God na mi tokaut strong long yupela olsem.
Yupela i mas givim bodi bilong yupela long God olsem ofa.
Na taim yupela i stap laip bai yupela i stap ol manmeri bilong God stret na bai yupela i mekim ol pasin God i laikim.
Yupela i mekim olsem na yupela i ken lotu tru long God.
Na yupela i no ken wokabaut wankain olsem ol man bilong dispela graun.
Yupela i mas larim God i mekim tingting bilong yupela i kamap nupela na bai pasin bilong yupela i kamap nupela tu.
Olsem na bai yupela inap long save tru long laik bilong God.
Bai yupela i save long ol pasin i gutpela na long ol pasin God i laikim tumas na long ol pasin i inap tru na i stret olgeta.
Long marimari bilong en God i bin makim mi bilong mekim wok bilong en, olsem na mi laik givim dispela tok lukaut long yupela olgeta wan wan.
Yupela i no ken ting save na pasin bilong yupela i winim ol arapela.
Yupela i mas skelim gut ol pasin bilong yupela yet na tingting stret, inap long mak bilong bilip God i givim yupela.
Yumi save, wanpela bodi i gat planti hap bilong en, na olgeta hap i no mekim wankain wok tasol.
Olsem tasol yumi tu yumi planti manmeri, tasol long Krais yumi stap olsem wanpela bodi tasol.
Na yumi olgeta wan wan yumi stap olsem poroman bilong ol arapela.
Long marimari bilong en God i bin givim yumi narakain narakain save, olsem presen em i givim yumi.
Olsem na sapos wanpela man i gat save bilong autim tok olsem profet, orait em i mas autim tok inap long mak bilong bilip bilong en.
Sapos wanpela man i gat save bilong helpim ol arapela manmeri bilong God, orait em i mas mekim tru wok bilong helpim ol.
Sapos man i gat save bilong mekim wok tisa, orait em i mas mekim tru wok tisa.
Sapos man i gat save bilong strongim bel na tingting bilong ol man, orait em i mas mekim tru wok bilong strongim bel na tingting bilong ol.
Man i givim ol samting long helpim ol manmeri i sot, orait em i mas givim planti long ol.
Man i bosim wanpela wok, em i mas wok strong long bosim gut dispela wok.
Man i sori long ol arapela na i helpim ol, em i mas amamas na helpim ol.
Yupela i mas givim bel bilong yupela tru long ol arapela.
Yupela i no ken giaman.
Yupela i mas laikim ol tru.
Yupela i mas givim baksait tru long pasin nogut, na yupela i mas pas tru long gutpela pasin.
Yupela i mas givim bel bilong yupela long ol arapela manmeri bilong God, na laikim ol tru olsem ol brata bilong yupela stret.
Yupela i mas strong long litimapim nem bilong ol arapela tasol.
Yupela i mas wok strong oltaim na larim Holi Spirit i kirapim yupela long mekim wok bilong Bikpela.
Yupela i save bilip na wetim Bikpela i mekim gut long yupela, olsem na yupela i mas amamas.
Sapos hevi i kamap long yupela, orait yupela i mas sanap strong.
Na yupela i mas beten long olgeta taim.
Sapos sampela manmeri bilong God i sot long ol samting, orait yupela i mas helpim ol.
Sapos ol man bilong narapela ples ol i kamap long yupela, orait yupela i mas lukautim ol gut.
Sapos ol man i mekim nogut long yupela, orait yupela i mas prea long God i ken mekim gut long ol.
Yes, yupela i mas prea long em i mekim gut long ol.
Yupela i no ken prea long em i bagarapim ol.
Yupela i mas amamas wantaim ol man i amamas.
Na yupela i mas krai wantaim ol man i krai.
Yupela i mas mekim wankain pasin long olgeta manmeri.
Yupela i no ken ting yupela i mas i stap bikman.
Yupela i mas amamas long i stap wantaim ol man nating tu.
Yupela i no ken apim nem bilong yupela yet na tok, “Mi tasol mi gat save.”
Sapos ol i mekim pasin nogut long yupela, orait yupela i no ken bekim pasin nogut long ol.
Oltaim yupela i mas tingting long mekim pasin i gutpela long ai bilong olgeta man.
Yupela yet i no ken tingting long kros na pait.
Oltaim yupela i mas painim rot bilong i stap wanbel wantaim olgeta man.
Ol pren tru bilong mi, yupela yet i no ken bekim rong ol i mekim long yupela.
Yupela i mas larim God i belhat long ol.
Yupela i save, buk bilong God i gat tok olsem, “Bekim rong, em i wok bilong mi.
Mi yet bai mi bekim rong bilong ol na mekim save long ol.
Tasol sapos birua bilong yu em i hangre, orait yu mas givim kaikai long em.
Sapos em i dai long wara, orait yu mas givim wara long em.
Sapos yu mekim olsem, bai yu mekim em i sem tru long ol pasin nogut bilong em.”
Yu no ken larim pasin nogut i winim yu.
Yu mas mekim gutpela pasin na bai yu daunim pasin nogut.
Olgeta man i mas i stap aninit long ol gavman.
Yumi save, i no gat wanpela gavman i kamap nating.
Olgeta wok bilong gavman i kamap long han bilong God tasol.
Na olgeta gavman i stap, God yet i putim ol na ol i stap.
Olsem na ol man i sakim tok bilong gavman, ol i sakim tok bilong ol man God yet i bin putim long wok bilong ol.
Na ol man i mekim olsem, ol bai i kisim pe nogut long pasin ol i mekim.
Ol gavman i no i stap bilong pretim ol man i mekim gutpela pasin.
Ol i stap bilong pretim ol man i mekim pasin nogut.
Olsem na sapos yu no laik pret long gavman, orait yu mas mekim gutpela pasin tasol, na em bai i litimapim nem bilong yu.
Gavman em i wokman bilong God, bilong helpim yu na mekim yu i stap gut.
Tasol sapos yu mekim pasin nogut, orait yu mas pret.
Yu save, gavman i holim bainat, na em i no holim nating.
Em i wokman bilong God, bilong bekim pe nogut long man i mekim pasin nogut.
Olsem na yumi mas aninit long gavman.
Na yumi no ken pret long dispela pe nogut tasol na bihainim tok bilong em.
Yumi mas save long bel bilong yumi yet olsem dispela pasin i stret, olsem na yumi bihainim.
Long dispela as tasol yupela i save tromoi takis tu, long wanem, ol gavman i stap wokman bilong God, na oltaim ol i save strong long lukautim dispela wok God i givim ol.
Wanem samting yupela i mas givim long gavman, orait yupela givim long ol.
Yupela i mas givim ol kain kain takis long man bilong kisim takis.
Na sapos yupela i stap aninit long wanpela man, orait yupela i mas harim tok na soim gutpela pasin long em.
Na sapos man i stap bikman, orait yupela i mas givim biknem long em.
Yupela i no ken larim wanpela dinau bilong yupela i stap.
Dispela wanpela dinau tasol i save stap oltaim, em dinau bilong givim bel bilong yumi long ol arapela, long wanem, man i givim bel bilong em long narapela man em i bihainim tru lo.
Yumi save, lo i tok olsem, “Yupela i no ken kilim manmeri i dai.
Yupela i no ken stil.
Yupela i no ken mangalim samting bilong narapela man.
Yupela ol marit, yupela i no ken mekim pasin pamuk.”
Ol dispela lo, na olgeta arapela lo i stap, em olgeta i stap insait long dispela wanpela tok, “Yu mas laikim tru ol arapela man olsem yu laikim yu yet.”
Man i save givim bel bilong em long arapela man, em i no save mekim pasin nogut long em.
Olsem na man i save givim bel bilong em long ol arapela, em i save bihainim tru lo.
Mi tokim yupela long mekim ol dispela pasin, long wanem, yupela i save pinis long dispela taim nau yumi stap long en.
Nau em i taim bilong yupela i lusim slip na kirap.
Yupela i save, long taim yumi kamap manmeri bilong bilip long Krais, orait taim bilong God i laik kisim bek yumi, em i bin i stap longwe yet.
Tasol nau dispela taim em i kamap klostu liklik.
Nait i laik pinis, na klostu tulait i laik kamap.
Olsem na mobeta yumi lusim olgeta pasin bilong tudak, na kisim ol samting bilong lait olsem man i pasim ol klos samting bilong pait.
Yumi mas wokabaut stret, olsem man i wokabaut long san.
Yumi no ken hambak nabaut na spak.
Yumi no ken mekim pasin pamuk na pilai nabaut long pasin doti.
Yumi no ken kros nabaut na bel nogut long ol arapela man.
Yupela i mas kisim Bikpela Jisas Krais na pasim em olsem klos pait bilong yupela.
Na yupela i no ken tingting long bihainim laik nogut bilong bodi.
Man i bilip, tasol bilip bilong en i no strong, em yupela i mas kisim i kam insait long sios.
Tasol yupela i no ken pait long toktok wantaim em long ol kain kain samting yumi no klia tumas long en.
Wanpela man i strong long bilip, na em i save kaikai olgeta kain samting.
Tasol bilip bilong narapela man em i no strong, olsem na em i no save kaikai mit.
Na man i save kaikai olgeta samting, em i no ken tingting nogut long man i no save kaikai mit.
Na man i no save kaikai mit, em i no ken ting man i save kaikai olgeta samting em i mekim sin.
God i bin kisim dispela man tu.
Yu husat na yu skelim pasin bilong wokboi bilong narapela man?
Sapos em i sanap strong long wok bilong en, o sapos em i pundaun, dispela em i samting bilong Bikman bilong em yet.
Tasol em bai i sanap strong, long wanem, Bikpela yet inap long strongim em na mekim em i sanap strong.
Wanpela man i ting wanpela de em i bikpela moa na i winim ol arapela de.
Na narapela man i ting olgeta de i wankain tasol.
Tasol olgeta man wan wan ol i mas save gut long wanem tingting em i stret long bel bilong ol.
Man i makim wanpela de olsem bikpela de bilong lotu, dispela man i save tingting long Bikpela na i mekim olsem.
Na man i save kaikai olgeta samting, dispela man i save tingting long Bikpela na i kaikai, long wanem, em i save tenkyu long God na i kaikai.
Na man i no save kaikai olgeta samting, em i save tingting long Bikpela na i tambuim sampela kaikai.
Na em tu i save tenkyu long God.
Yumi save, namel long yumi i no gat wanpela man i save ting laip bilong en em i samting bilong em yet.
Na i no gat wanpela em i save ting dai bilong en em i samting bilong em yet.
Sapos yumi stap laip, em i samting bilong Bikpela.
Na sapos yumi dai, em tu i samting bilong Bikpela.
Olsem na sapos yumi stap laip, o sapos yumi dai, yumi bilong Bikpela tasol.
Na Krais tu i dai na i kisim laip gen bai em i ken i stap Bikpela bilong ol man i dai pinis na bilong ol man i stap laip.
Yu, bilong wanem yu skelim pasin bilong brata bilong yu na tok nogut long em?
Na yu, bilong wanem yu tok bilas long brata bilong yu?
Yupela i save, bai yumi olgeta i sanap long kot bilong God.
Em i olsem buk bilong God i tok, “Mi Bikpela, mi save stap oltaim, mi tok tru tumas, olgeta manmeri bilong graun bai i kam long mi na brukim skru long mi.
Na olgeta bilong ol bai i tokaut olsem, mi God tru.”
Olsem na yumi save, yumi olgeta wan wan bai yumi mas tokim God long as bilong olgeta pasin yumi bin mekim.
Olsem na yumi mas lusim pasin bilong skelim pasin bilong ol arapela brata na tingting nogut long ol.
Yumi mas bihainim narapela tingting, em long yumi no ken mekim wanpela samting bilong mekim brata i pundaun na mekim sin.
Bikpela Jisas i bin mekim tingting bilong mi i klia, na mi save gut olsem, i no gat wanpela samting em yet i doti long ai bilong God.
Tasol sapos man i ting wanpela samting i doti, orait long laip bilong dispela man dispela samting i stap doti tru.
Olsem na sapos yu kaikai wanpela samting brata bilong yu i ting em i doti long ai bilong God, na long dispela pasin yu bagarapim tingting bilong dispela brata, orait yu ken save, long dispela pasin yu no givim bel bilong yu long brata.
Krais i dai pinis bilong kisim bek dispela brata, na yu no ken larim kaikai bilong yu i bagarapim em.
Sapos yupela i ting wanpela samting em i gutpela, orait yupela i mas lukaut, nogut pasin bilong yupela yet i mekim na ol arapela man i tok dispela samting i nogut.
Kingdom bilong God i no pas long kaikai na dring.
Pasin tru bilong kingdom bilong God em i stretpela pasin na bel isi na pasin bilong amamas Holi Spirit i save kamapim.
Man i bihainim dispela pasin na i mekim wok bilong Krais, bai God i laikim pasin bilong em, na bai ol man i tok amamas long em.
Olsem na yumi mas bihainim olgeta pasin i save mekim yumi i stap wanbel, na olgeta pasin i save strongim bilip bilong ol arapela.
Yu no ken tingting long kaikai tasol na bagarapim wok bilong God.
Tru, olgeta samting i gutpela bilong kaikai.
Tasol sapos yu kaikai wanpela samting na dispela i mekim narapela man i pundaun, orait yu mekim pasin nogut.
Sapos yu kaikai mit o yu dring wain o yu mekim narapela samting, na dispela i mekim brata bilong yu i pundaun, orait mobeta yu no mekim dispela pasin.
Bilip bilong yu i kamapim wanem tingting long ol dispela samting, em i samting bilong yu yet wantaim God.
Man i ting wanpela samting em i gutpela, na bel bilong en i no kotim em long dispela samting, em i ken amamas.
Tasol man i kaikai mit samting long taim em i gat tupela tingting long pasin em i mekim, em i gat asua, long wanem, em i no save, bilip bilong en i orait long dispela pasin, o nogat.
Sapos yumi mekim wanpela pasin bilip bilong yumi i no orait long en, orait yumi mekim sin.
Yumi man i gat strongpela bilip, yumi gat wok bilong helpim ol man i no gat strongpela bilip na karim hevi bilong ol.
Yumi no ken ting long helpim yumi yet tasol.
Yumi olgeta wan wan yumi mas wok long helpim ol brata, bai ol i ken kisim gutpela pasin na bilip bilong ol i ken kamap strong.
Yumi save, Krais tu i no bin ting long helpim em yet tasol.
Pasin i kamap long em olsem buk bilong God i tok, “Ol man i bin tok nogut long yu, na dispela tok nogut bilong ol i pundaun antap long mi tu.”
Olgeta tok bipo ol i bin raitim long buk bilong God, em ol i bin raitim bilong skulim yumi.
Dispela tok i bilong strongim bel bilong yumi na mekim yumi sanap strong na wetim God i kisim yumi.
Yumi save kisim strong long God wanpela tasol na em wanpela i save mekim yumi sanap strong long bilip.
Orait God i ken helpim yupela long bihainim tru pasin bilong Krais Jisas na holim dispela wanpela tingting tasol.
Olsem na bai yupela i stap wanbel, na bai yupela olgeta wantaim i litimapim nem bilong God, em i God na Papa bilong Bikpela bilong yumi Jisas Krais.
Olsem na yupela olgeta i mas amamas long kisim ol arapela Kristen i kam i stap wantaim yupela, olsem Krais tu i bin amamas long yupela i ken i stap wantaim em.
Na long dispela pasin bai yupela i kamapim biknem bilong God.
Mi tok olsem, Krais i bin kamap wokman bilong helpim ol lain Juda.
Em i mekim olsem bilong soim olsem tok bilong God i tru, na long dispela pasin em inapim olgeta promis God i bin givim long ol tumbuna bilong ol.
Na narapela tok bilong buk bilong God i olsem, “Yupela ol manmeri bilong ol arapela kantri, yupela i ken amamas wantaim ol manmeri bilong God.”
Na Aisaia tu i bin tok olsem, “Nupela king long lain bilong Jesi bai i kamap, na em bai i bosim olgeta lain manmeri.
Ol manmeri bilong ol arapela lain i wetim taim em bai i kamap na mekim gut long ol.”
God i bin promis long givim yumi ol dispela gutpela samting yumi wet long kisim.
Yupela i save bilip long em, na em i ken mekim bikpela amamas na bel isi i kamap na i pulap long yupela.
Na long strong bilong Holi Spirit, pasin bilong wetim taim God bai i givim ol dispela gutpela samting long yumi, em i ken pulap tru long yupela.
Ol brata bilong mi, long bel bilong mi mi bilip tru long yupela i save mekim gutpela pasin oltaim.
Na yupela i gat olgeta kain save, olsem na yupela wan wan yupela inap long givim gutpela tingting long ol arapela manmeri bilong God.
Tasol sampela tok mi raitim long yupela, em i strongpela tok liklik.
Tasol mi no surik long raitim.
Mi laik kirapim tingting bilong yupela, long wanem, God i bin marimari long mi na makim mi long i stap wokman bilong Krais Jisas, bilong mekim wok namel long ol arapela lain manmeri.
Long dispela wok mi mekim bilong autim gutnius bilong God, mi stap olsem pris, na mi laik bringim ol arapela lain i kam long God olsem ofa em i laikim tumas.
Na Holi Spirit i ken mekim ol i kamap lain manmeri tru bilong God.
Olsem na mi wok wantaim Krais Jisas na mi amamas long dispela wok mi mekim long God.
Mi no ken tokaut long narapela samting.
Mi laik tokaut long dispela wanpela samting tasol.
Mi laik stori long wok Krais i bin mekim long han bilong mi.
Em i bin helpim toktok bilong mi na mekim ol gutpela wok long han bilong mi.
Na em i bin givim mi strong bilong wokim kain kain mirakel.
Na Spirit bilong God tu i bin wok strong long mi.
Dispela olgeta samting Krais i mekim bilong kirapim ol manmeri bilong ol arapela lain long bihainim tok bilong God.
Olsem na mi stat long Jerusalem na mi autim olgeta tok bilong gutnius bilong Krais, na mi raun i go long olgeta hap inap long provins Ilirikum.
Long dispela wok mi save laikim tumas long autim gutnius long ol ples ol manmeri i no save yet long nem bilong Krais.
Mi no laik wokim haus antap long pos narapela man i bin sanapim.
Mi laik mekim olsem buk bilong God i tok, “Ol man i no bin harim stori long en bipo, bai ol i lukim em.
Na ol man i no bin harim tok bilong en, bai ol i save gut.”
Dispela wok i bin pasim mi planti taim, na mi no inap i kam lukim yupela.
Tasol nau mi no gat wok moa long dispela hap.
Na planti yia mi bin laikim tumas long lukim yupela.
Olsem na taim mi go long kantri Spen, mi ting long i kam lukim yupela pastaim na mi go.
Bai mi amamas long lukim yupela na stap liklik wantaim yupela.
Na bihain mi laik bai yupela i ken helpim mi long i go long Spen.
Tasol nau mi laik i go long Jerusalem bilong helpim ol manmeri bilong God i stap long dispela hap.
Ol manmeri bilong God i stap long provins Masedonia na Akaia, ol i pasim tok na bungim pinis sampela mani ol i laik salim i go long Jerusalem, bilong helpim ol manmeri bilong God i sot long ol samting.
Ol i bin givim dispela mani long laik bilong ol yet, na dispela pasin i gutpela, long wanem, ol i gat samting olsem dinau bilong bekim long ol Juda.
Ol Juda i bin bringim ol gutpela samting bilong God i kam long ol arapela lain.
Olsem na ol arapela lain i gat wok bilong helpim ol Juda long ol samting bilong bodi.
Orait mi laik pinisim dispela wok pastaim.
Mi laik bringim dispela mani i go long ol Jerusalem, na bihain, taim mi go long Spen, bai mi kam lukim yupela pastaim.
Na mi save pinis, sapos mi kam long yupela, blesing bilong Krais bai i pulap long mi, na em bai i mekim gut tru long yupela.
Ol brata, mi laik bai yupela i tingting long Bikpela bilong yumi Jisas Krais, na long dispela pasin bilong givim bel bilong yumi long ol arapela, em Holi Spirit i save kamapim long yumi.
Na mi laik bai dispela tingting i ken kirapim yupela long mekim hatwok wantaim mi long prea.
Yupela i mas prea long God i ken helpim mi na kisim bek mi long han bilong ol dispela man bilong Judia i save sakim tok bilong God.
Na yupela i mas prea long God i ken mekim ol manmeri bilong en long Jerusalem i laikim dispela wok mi mekim bilong helpim ol.
Olsem na sapos God i laik, mi ken amamas tru long taim mi kam lukim yupela, na mi ken malolo liklik wantaim yupela na kisim strong gen.
God bilong givim gutpela sindaun na bel isi long yumi, em i ken i stap wantaim yupela olgeta.
Mi laik bai yupela i mekim gut long Fibi, dispela susa bilong yumi.
Em i gat wok bilong helpim sios bilong taun Senkria.
Mi laik bai yupela i tingting long Bikpela na kisim Fibi i stap wantaim yupela.
Em i gutpela pasin yumi ol manmeri bilong God i mas mekim.
Na sapos em i gat hevi long wanpela samting, orait mi laik bai yupela i helpim em, long wanem, em i bin helpim planti manmeri, na em i bin helpim mi tu.
Yupela givim gude bilong mi long Prisila na Akwila, tupela wanwok bilong mi long wok bilong Krais Jisas.
Tupela i bin redi long i dai bilong helpim mi.
Olsem na i no mi tasol i tenkyu long tupela.
Olgeta sios bilong ol arapela lain manmeri, ol tu i save tenkyu long tupela.
Na yupela givim gude bilong mi long ol manmeri bilong sios i save bung long haus bilong tupela.
Yupela givim gude bilong mi long Epainetus, em pren tru bilong mi.
Em i kamap Kristen paslain long olgeta man bilong provins Esia.
Yupela givim gude bilong mi long Maria.
Em i bin mekim planti hatwok bilong helpim yupela.
Yupela givim gude bilong mi long Andronikus wantaim Junias.
Tupela i wanlain bilong mi na i bin kalabus wantaim mi.
Tupela i gat nem namel long ol aposel, na tupela i bin i stap long lain bilong Krais paslain long mi.
Yupela givim gude bilong mi long Ampliatus.
Em i pren tru bilong mi long pasin bilong Bikpela.
Yupela givim gude bilong mi long Urbanus, em i wanwok bilong yumi long wok bilong Krais.
Na givim gude long Stakis tu, em i pren tru bilong mi.
Yupela givim gude bilong mi long Apeles, em i gat nem long em i bihainim Krais tru.
Yupela givim gude bilong mi long ol lain bilong Aristobulus.
Yupela givim gude bilong mi long Herodion, em i wanlain bilong mi.
Yupela givim gude bilong mi long ol manmeri bilong lain bilong Narsisus i stap long lain bilong Bikpela.
Yupela givim gude bilong mi long Trifina wantaim Trifosa.
Tupela i save hatwok long mekim wok bilong Bikpela.
Yupela givim gude bilong mi long Persis, em i pren tru bilong mi.
Em i bin hatwok long mekim wok bilong Bikpela.
Yupela givim gude bilong mi long Rufus, em i gutpela man bilong bihainim Bikpela, na long mama bilong en tu.
Em i bin i stap olsem mama bilong mi tu.
Yupela givim gude bilong mi long Asinkritus na Flegon na Hermes na Patrobas na Hermas, na long ol brata i stap wantaim ol.
Yupela givim gude bilong mi long Filologus wantaim Julia, na long Nereus wantaim susa bilong en, na long Olimpas, na long olgeta manmeri bilong God i save stap wantaim ol.
Long pasin bilong yumi manmeri bilong God, yupela olgeta wan wan i mas givim kis long ol brata.
Olgeta sios bilong Krais i givim gude long yupela.
Ol brata, mi laik tok strong long yupela i mas lukaut gut long ol man i save sakim dispela tok yupela i bin kisim na i save mekim ol kain kain toktok na ol pasin bilong brukim sios.
Long dispela pasin ol i save mekim ol manmeri bilong sios i pundaun na bagarap.
Yupela i mas i stap longwe long ol dispela kain man.
Ol i no save mekim wok bilong Krais, Bikpela bilong yumi.
Ol i save bihainim laik bilong bodi bilong ol yet tasol.
Na long switpela tok na long tok gris bilong ol, ol i save giamanim ol man i no save gut long wanem ol pasin i gutpela na wanem pasin i nogut.
Yupela i save bihainim tok bilong God, na olgeta man i harim pinis tok long dispela pasin bilong yupela.
Olsem na mi amamas long yupela.
Tasol mi laik bai yupela i ken save tru long ol gutpela pasin, na yupela i no gat save long ol pasin nogut.
Na long liklik taim, God bilong givim gutpela sindaun na bel isi long yumi, em bai i larim yupela i krungutim Satan aninit long lek bilong yupela.
Marimari bilong Jisas, Bikpela bilong yumi, em i ken i stap wantaim yupela.
Wanwok bilong mi, Timoti, em i salim gude long yupela.
Na Lusius na Jeson na Sosipater, ol wanlain bilong mi, ol tu i salim gude long yupela.
Mi Tertius, mi kisim tok long maus bilong Pol na mi raitim dispela pas.
Long nem bilong Bikpela mi salim gude long yupela.
Gaius i salim gude long yupela.
Em i lukautim mi gut long haus bilong en, na em i save lukautim olgeta manmeri bilong sios tu.
Erastus, em i man bilong bosim mani bilong gavman bilong dispela taun, na brata bilong yumi Kwartus, tupela i salim gude long yupela.
God em inap long mekim yupela i sanap strong long bilip bilong yupela, olsem tok i stap long gutnius mi save autim, em gutnius bilong Jisas Krais.
Dispela gutnius i bin i stap hait long olgeta taim bipo, tasol nau God i bin kamapim ples klia.
God i save stap oltaim, em i bin tok, na mipela i autim long olgeta lain manmeri dispela tok bipo ol profet i bin raitim.
Olsem na olgeta lain manmeri ol i save na i klia long dispela tok hait.
God i bin mekim olsem bai ol manmeri bilong ol dispela lain i ken bilip long em na mekim ol pasin em i laikim.
Dispela God, em wanpela tasol i gat save tru.
Yumi mas tingting long ol samting em i bin mekim long han bilong Jisas Krais, na yumi mas litimapim nem bilong en oltaim oltaim.
Taitus em i no man bilong lain Juda.
Tasol taim em i kamap Kristen, em i bin helpim Pol long wok aposel bilong en.
Pol i bin lusim Taitus i stap long ailan Krit, bilong lukautim wok bilong sios long dispela hap.
Pastaim pas i tok olsem, pasin bilong ol Krit em i no gutpela tumas.
Olsem na man i laik kamap hetman bilong sios em i mas bihainim ol gutpela pasin tru.
Bihain Pol i tokim Taitus long pasin bilong skulim ol wan wan lain manmeri, em ol lapun man na ol lapun meri, na ol yangpela man na ol wokboi nating.
Las tok bilong pas em i olsem, Taitus i mas skulim ol manmeri long i stap wanbel na mekim gutpela pasin long ol arapela, na ol i no ken tok kros na tok pait.
Mi Pol, mi wokboi bilong God, na mi aposel bilong Jisas Krais.
Em i bin salim mi i go bilong strongim bilip bilong ol manmeri God i bin makim bilong em yet, na bilong helpim ol long kisim save long tok tru na long bihainim pasin bilong God.
Mi wok long helpim ol long bilip strong na wetim God i givim laip bilong i stap oltaim long ol.
Bipo tru, taim God i no mekim wanpela samting i kamap yet, em i tok pinis long em bai i givim dispela laip long yumi.
Na em i no save giaman.
Na bihain, long dispela taim em yet i bin makim, em i kirapim sampela man bilong autim tok bilong en, na long dispela pasin em i mekim tok bilong en i kamap ples klia.
God, em i Man bilong kisim bek yumi, em i tok na mi kisim dispela wok bilong autim tok.
Taitus, mi raitim dispela pas long yu.
Yu pikinini tru bilong mi, na yu gat wankain bilip olsem mipela olgeta.
God Papa, wantaim Krais Jisas, em i Man bilong kisim bek yumi, em i ken marimari long yu na mekim yu i stap bel isi.
Mi bin lusim yu i stap long ailan Krit, bilong yu ken stretim olgeta hap wok i no stret yet, na yu ken makim ol hetman bilong sios long olgeta taun, olsem mi bin tokim yu bipo.
Yu mas makim ol man i no gat rong long ai bilong ol manmeri, na ol man i gat wanpela meri tasol.
Na ol pikinini bilong ol dispela man i mas bilip long Krais, na ol i no ken bihainim ol pasin i doti long ai bilong God, na ol i no ken bihainim pasin bilong bikhet na sakim tok bilong papamama.
Yu save, wasman bilong sios em i man bilong lukautim wok bilong God.
Olsem na em i mas wokabaut stret, na ol manmeri i no ken lukim em i gat rong.
Em i no ken ting em i gat biknem na em i bosim nabaut ol manmeri.
Em i no ken belhat kwik.
Em i no ken spak.
Em i no ken paitim ol man nabaut.
Em i no ken laikim tumas long kisim planti mani samting.
Em i mas lukautim gut ol man i kam long haus bilong en.
Em i mas laikim olgeta gutpela pasin na bihainim gutpela tingting tasol.
Em i mas bihainim ol stretpela pasin na olgeta pasin bilong God.
Em i mas bosim gut laip bilong em yet.
Em i mas holim strong dispela tok tru ol i bin skulim em long en.
Olsem na em bai inap long skulim ol manmeri long olgeta tok tru ol i mas bilip long en, na em bai inap long kirapim bel bilong ol long bihainim dispela tok.
Na sapos sampela man i gat narapela tingting, em bai inap long stretim bek tingting bilong ol.
Yu mas makim ol gutpela wasman, long wanem, long ol sios bilong Krit i gat planti man bilong sakim tok.
Ol i save mekim planti toktok nating na giamanim tingting bilong ol man.
Bikpela lain bilong dispela man, em ol man bilong lain Juda, dispela ol lain i save strong long katim skin bilong ol man.
Ol dispela man i laik mekim pasin nogut na pulim ol mani samting bilong ol manmeri, olsem na ol i save skulim ol long mekim ol pasin i no inap long yumi mekim.
Long dispela pasin ol i save bagarapim bilip bilong sampela manmeri wantaim olgeta famili bilong ol.
Olsem na yu mas tambuim ol long ol i no ken mekim dispela kain tok.
Bipo wanpela saveman bilong Krit yet i bin tok olsem, “Ol Krit ol i man bilong giaman tasol.
Ol i man nogut tru, olsem ol wel animal.
Ol i save tingting tasol long kaikai planti na les nabaut.”
Dispela tok em i tru.
Olsem na yu mas givim strongpela tok long ol, bilong stretim gut pasin bilong ol, bai ol i bilip tru long God.
Na ol i no ken putim yau long ol kain kain stori nating bilong ol Juda, na long ol kain kain lo bilong ol man i save givim baksait long tok tru.
Sapos ol manmeri yet i stap klin long ai bilong God, orait olgeta kain kaikai samting tu i klin, na ol i ken kisim.
Tasol sapos ol manmeri i bihainim pasin i doti long ai bilong God na ol i no save bilip long Krais, orait i no gat wanpela samting i klin, long wanem, tingting bilong ol wantaim bel bilong ol i doti olgeta long ai bilong God.
Maus bilong ol i save tok olsem, “Mi save long God.”
Tasol pasin bilong ol i soim olsem, ol i givim baksait pinis long em.
God i no laik tru long ol.
Ol i man bilong sakim tok, na ol i no inap tru long mekim wanpela gutpela pasin.
Tasol yu, yu mas tokim ol manmeri long mekim ol pasin i bihainim tru olgeta tok bilong God.
Yu mas tokim ol lapun man long ol i no ken spak.
Ol i mas tingting stret long pasin ol i mekim na bihainim ol gutpela tingting tasol.
Ol i mas save gut long tok tru bilong God, na long pasin bilong laikim tru ol arapela, na long pasin bilong sanap strong na karim olgeta hevi.
Na yu mas tokim ol lapun meri tu long ol i mas wokabaut long pasin God i laikim.
Ol i no ken tok nogut long ol arapela.
Ol i no ken larim wain i bosim tingting bilong ol.
Ol i mas skulim ol arapela long mekim gutpela pasin, na ol yangpela meri bai i save gut long pasin bilong laikim tru ol man bilong ol na ol pikinini bilong ol.
Na ol yangpela meri bai i bosim gut tingting bilong ol yet, na ol bai i stap klin tru long ai bilong God.
Na ol bai i save long pasin bilong lukautim gut haus bilong ol, na long mekim gutpela pasin long ol man na ol pikinini bilong ol, na long aninit long ol man bilong ol.
Na sapos ol i mekim ol dispela pasin, orait ol man bai i no inap tok nogut long tok bilong God.
Olsem tasol yu mas kirapim ol man i yangpela liklik, na ol tu i ken bosim gut pasin bilong ol.
Long olgeta samting yu save mekim, yu yet yu mas mekim ol gutpela pasin tasol, bai ol man i ken lukim pasin bilong yu na bihainim.
Long wok bilong yu long skulim ol manmeri, yu no ken giamanim ol, na yu no ken tok pilai na hambak nabaut.
Oltaim yu mas tingting gut long pasin tru tasol na autim tok i stret.
Sapos yu mekim stretpela tok tasol, orait ol man bai i no inap painim rong long en.
Na ol birua bai i no inap mekim tok nogut long yumi.
Ol bai i sem long tingting nogut bilong ol.
Yu mas tokim ol wokboi olsem, ol i mas i stap aninit long ol bosman bilong ol, na ol i mas mekim olkain gutpela wok ol bosman bai i laikim.
Ol i no ken bekim tok nogut long ol bosman bilong ol, na ol i no ken stilim ol samting bilong ol bosman.
Ol i mas bihainim gut tok bilong ol bosman, bai ol bosman i ken amamas tru long pasin bilong ol.
Olsem na long olgeta samting ol i mekim, ol wokboi bai i kirapim ol man long givim biknem long dispela tok yumi save autim, em tok tru bilong God, em Man bilong kisim bek yumi.
Yumi save, marimari bilong God em i kamap ples klia pinis, na em inap long kisim bek olgeta manmeri.
Dispela marimari bilong God em i save skulim yumi long lusim pasin bilong givim baksait long God na long lusim olgeta laik nogut bilong dispela graun, na em i skulim yumi long tingting gut na wokabaut stret.
Tru, yumi stap namel long ol manmeri bilong dispela graun, tasol marimari bilong God i skulim yumi long bihainim pasin bilong God na bilip strong na wetim dispela gutpela samting yumi bai amamas tru long lukim.
Yumi wetim Jisas Krais, em strongpela God na Man bilong kisim bek yumi, na em bai i kamap ples klia wantaim gutpela bilas na bikpela lait na strong bilong God.
Krais i lusim pinis laip bilong em yet, bilong kisim bek yumi na lusim olgeta sin bilong yumi, bai yumi stap klin tru na yumi stap lain manmeri bilong em yet, na yumi wok strong long mekim olgeta kain gutpela pasin.
Oltaim yu mas givim dispela tok long ol manmeri.
Yu mas kirapim ol long bihainim dispela tok, na yu mas givim strongpela tok long ol manmeri bilong sakim tok, bilong stretim pasin bilong ol.
Yu no ken larim ol man i rabisim tok bilong yu.
Yu mas tokim ol manmeri long ol i mas stap aninit long ol king na ol gavman, na ol i mas bihainim tok bilong ol.
Na oltaim ol i mas redi long mekim olgeta kain gutpela wok.
Ol i no ken tok nogut long wanpela man, na ol i no ken tok pait.
Oltaim ol i mas stap isi tasol na mekim gutpela pasin long olgeta manmeri.
Yu save, bipo yumi tu i no gat gutpela tingting na yumi save sakim tok.
Satan i bin giamanim yumi na yumi no bin bihainim rot bilong God.
Yumi bin wokabaut long pasin bilong bel kros na bel nogut long ol arapela.
Ol man i bin birua long yumi na yumi wan wan i bin birua long ol arapela.
Tasol God, em Man bilong kisim bek yumi, em i laikim yumi tru, na em i marimari long yumi na mekim gutpela pasin long yumi.
Na taim dispela pasin bilong en i kamap ples klia, em i kisim bek yumi.
Em i no ting long stretpela pasin yumi yet i bin mekim, na em i kisim bek yumi.
Long sori bilong em yet em i kisim bek yumi.
Em i wasim yumi na yumi kamap olsem ol nupela pikinini, na Holi Spirit i givim nupela laip long yumi.
Long wok bilong Jisas Krais, em Man bilong kisim bek yumi, God i kapsaitim strong bilong Holi Spirit moa yet long yumi.
Krais i marimari long yumi na mekim yumi i kamap stretpela manmeri long ai bilong God, na long dispela pasin God i makim yumi bilong kisim laip bilong i stap oltaim, em dispela laip yumi wetim i stap.
Yumi ken bilip tru long dispela tok.
Mi laik bai yu tokaut strong long ol dispela samting, na bai ol manmeri i bilip long God ol i ken wok strong long mekim ol gutpela pasin.
Dispela kain pasin em i save helpim ol manmeri, na em i samting tru.
Tasol yu no ken putim yau long ol kranki tok bilong ol man i laikim tumas long tok kros na tok pait na long toktok long ol nem bilong ol tumbuna bilong ol na long pait long toktok long as bilong ol tok i stap long lo bilong Moses.
Yumi save, ol dispela kain tok i no inap helpim yumi long bihainim gutpela pasin.
Sapos wanpela man i mekim pasin bilong brukim sios, orait yu mas givim tok long em bilong stretim tingting bilong em.
Na sapos yu mekim olsem wanpela o tupela taim, na em i no harim tok, orait yu mas lusim em na givim baksait long em olgeta.
Yu save, kain man olsem em i lusim rot pinis, na em i kamap man bilong mekim sin.
Na ol sin bilong em yet i kotim em pinis.
Taim mi salim Artemas o Tikikus i kam long yu, orait yu mas trai hat long kam long mi long taun Nikopolis, long wanem, mi laik i stap long Nikopolis long taim bilong kol na strongpela win.
Yu mas lukautim gut Apolos na Senas, dispela saveman bilong lo.
Yu mas helpim tupela long ol samting bilong wokabaut, na bai tupela i no sot long wanpela samting long taim tupela i wokabaut long rot.
Ol manmeri bilong yumi i mas kisim save long pasin bilong mekim gutpela wok bilong helpim ol manmeri i sot long ol samting.
Nogut ol Kristen i stap nating na ol i no bihainim pasin bilong God.
Olgeta manmeri i stap wantaim mi, ol i salim gude long yu.
Na yu mas givim gude bilong mipela long ol manmeri i bilip long Jisas na i save laikim mipela.
Marimari bilong God i ken i stap wantaim yupela olgeta.
Ol minister blong Asia, Caribbean na Pacific, husat i bin kamap long Solomon Islands long wiken, i bin bungim pinis Prime Minister, Manasseh Sogavare.
Memba blong Palaman, Patteson Oti.
Oli bin bungim tu Acting Polis Commissioner, John Homelo na lain i makim Chamber of Commerce.
Tete dispela grup bai holim toktok wantaim ol narapela gavman minister na ol lain i makim non-government organisations, wantaim tu Isatabu Freedom Movement na Malaita Eagle Force militias grup.
Grup bai lusim Solomon Islands long Tude.
Wanpela advisa blong Fiji Komanda i tok, Armi i bin putim strongpela tingting long lukautim lo na oda insait long Fiji, bihainim dispela ku.
Colonel Jeremaia Waganisau i bilip, igat sampela pipal i wok long tokaut olsem Armi blong Fiji i bin sapotim dispela ku na oli wok long mekim dispela blong bagarapim gutpela naim blong Fiji Armi.
Em i tok, Armi ino bin stap insait long dispela trabel i bin kamap long namba 19-dei blong mun May.
Em i tok tu olsem, armi i stap we husat lain iken nap mekim wok painim aut long en na askim em long ol dispela kain tok-win sapos oli laik.
Dispela ofis bai igat Secretary blong Finance blong Gaman olsem Siaman, Kominisina blong Offshore Financial Services na Komisina blong Polis.
Ofis ia bai igat pawa long givim treinim igo long ol benk na moni lain long ol wei blong luk-save long ol kamap blong salim hait moni igo insait na arasait long kantri.
Sapos kot i painim wanpela i abrusim dispela lo, kot bai askim long 9-tausen-dola fain-moni oa 5-pela yar kalabus.
Ol diva blong Norway i opim pinis dua blong submarine blong Russia nau i stap aninit long solwara, na ino painim pipal istap laif long en.
Ol rescue kru nau i wok long holim miting long toktok long wanem ol samting bai oli mekim bihain.
Ol wokman meri oa staf long Suva campus blong University blong South Pacific, i wok long askim strong bai oli rausim President blong Students Association long wanem oli tok em i bin paitim wanpela Indo-Fijian studenst.
Association blong USP staff nau i wok long askim long ol mas rausim despela man, Veresi Bainivualiku long skul.
Long wanpela pas, em oli bin salim igo long University Vice-Chancellor, USP staff Presisdent Biman Prasad, i bin tok Vice Chancellor, em yet wanpela na tu Registrar Sarojni Pillai i bin lukim despela pait i bin kamap autsaet long University Library.
Staff union i wok long askim Vice Chanellor blong kisim polis long lukluk long despela trabal long despela sumatin na ol toktok blong paitim ol USP Indo-Fijian staff.
Namba-tu Praim minista blong vanuatu, Reginald Stanley, i pinis long wok blongem bihaenim ol toktok olsem em i bin brukim leadersip code blong kantri.
Oli bin tok Mr.
Stanley i bin stap insaet long pait wantaem ol security ofisa long wanpela Sports Club long Luganville taon.
Ol local nius ripot i tok, em i bin laik sutim ol security ofisa long gun bihaen long oli no bin laik larim em long kisim drink, taim bar i klos pinis.
Sampela taim bifo, long stat blong dispela yiar em i bin kisim toklukaut i kam long Praim Minista barak Sope, taim em i bin brukim gas long dua blong narapela bar long capital, Port Vila.
Pasifik Nius Agency i ripot olsem Trade Minista, James Bule i kisim ples pinis blong Mr.
Stanley olsem Namba-tu oa deputy Praim Minista blong Vanuatu.
World Health Organisation itok ken olsem em bai go het iet long sapotim Kiribati long narapela 2-pela yar.
Regional direkta blong W-H-O, Dr Shigeru Omi ibin mekim dispela toktok insait long tupela dei lukluk raun blong en igo long bik-taun, Tarawa long wik igo pinis.
Dr Omi i tok em bai halvim tu, namel long ol arapela wok-bung, teknikal assistance long ol liklik ailan longwe long bik-ailan na nesing skul em gaman i bosim long sentral hausik long Tarawa.
Hai Komisina bilong Australia long Fiji Sue Boyd bai go bek long Suva tete.
Ol ibin singautim Ms Boyd igo bek long Canberra long mun igo pinis olsem hap bilong ol tambu Australia ibin putim long Fiji bihain long ku ibin kamap.
New Zealand ibin tokaut olsem em tu bai salim Hai Komisina bilong en igo bek long Suva.
Guadalcanal, maski ibin gat askim ikam long tupela sait wantaim bilong rispektim wanpela CEASEFIRE oa stopim ol pait pastaim.
Wanpela pait ibin kamap tude bihainim wanpela pait Isatabu Freedom Movement ibin mekim igo long sekpoit bilong Malaita Eagle Force klostu long Henderson International Airport long Sande.
Ol pait i kamap ken namel long tupela militen grup i kamapim ol warinamel long ol gavman na komiuniti lidas.
Siaman bilong Ceasfre Monitoring Council, Sir Peter Kenilorea i tok, dispela ol pait olsem bai inap givim heve igo long ol PEACE TALKS, em bai staplong Fonde.
Ol bai holim ol toktok antap long Nevi sip bilong New Zealand.
Em bai stap anka autsait long Honiara, kapital bilong Solomon Islands.
Kot i salim pinis wanpela man husat i bin wok long raitim ol meri na kilim dai ol, igo kalabus i nap long taim em bai indai long haus kalabus, long em i bin paitim na kamapim dai blong wanpela psychotherapist long Melbourne.
Kate Arnott i ripot olsem judge husat i bin karim kotcase na givim ruling i tok despela man, Peter Norris Dupas, i bin lukim Nicole Patterson, krismas blongen tupela-ten-eit husat i bin kilim olsem birua blongem tasol long catchim na kilim em.
Justice Frank Vincent i bin salim despela man, krismas blongem, foapela-ten-seven long lusim olgeta traim blongem long laif long kalabus na em i bin tokim kot, bai nogat samting i nap sanisim em long senisim em long kamap gutpela citizen ken.
Dupas i gat criminal history, em i bin wokim insaet long tripela-ten yiar we em i bin save paitim ol meri na raipim ol long planti taim.
Em suspect tu long ol narapela muders case, em wanpela long ples matmat we, killing blong Mersina Halvagis i bin kamap.
Papa mama blong despela meri tu i bin kamap long kot tede blong harim despela taim blong kalabus blong Dupas.
Froan Minista bilong Austrlaia, Alexander Downer, i ting ol wok bung namel long Australia na fiji bai hat insait long sampela yar ikam.
Downer ibin mekim dispela tokaut long taim em ibin wok long igo long wanpela kebinet miting long Sydney.
Em i bin tok, em i sori tru long tingting bilong Fiji Gavman long INO laik bringim bek 1997 mama lo na putim Chaudhry Gavman em ol ibin rausim igo bek long lukautim kantri.
Em i tok, i luk olsem, dispela wok bung bai i hat moa igo nap oli bringim bek dimokrasi.
Dispela tokaut bilong Mr.
Downer ibin kamap bihain long namba-wan miting aste wantaim nupela Foran Minista bilong Fiji, Kalipate Tavola.
Praim Minista bilong Japan Yoshiro Mori i kamap pinis long India long mekim tripela-dei lukluk-raun, na dispela emi nambawan lukluk-raun wanpela lida bilong Japan i mekim long India insait long tenpela yar.
Mr Mori bai lukluk-raun long Bangalore siti long southern India, pastaim long em i go long New Delhi long holim ol toktok wantaim Praim Minista Atal Behari Vajpayee.
Ol i ting olsem Praim Minista bilong Japan bai askim India long sainim tok-orait oli kolim Comprehensive Test Ban Treaty em i tambu long testim ol nuklia bom.
Ripot i tok, Mr Mori bai tokaut long wanpela plen bilong rausim sampela tambu em Japan ibin putim long ekonomi na wok-moni, sapos India na Pakistan, tupela i wanbel long pasim-pastaim ol nuklia test bilong ol.
Tasol, India ino bin laik bihainim dispela Comprehensive Test Ban Treaty, na i tok, tingting bilong rausim ol tambu na bilong sainim dispela agrimen, em tupela narakain samting.
New Caledonia i mekim sampela samting nau bilong stretim ol indastrial trabel na heve bilong en.
Dispela pepa em igat 20 pes long en, ibin bihainim planti mun long ol toktok namel long ol bikpela politikal, ekonomik, union na sosellida bilong New Caledonia.
Dispela agrimen bai larim ol i givim ol paua isi-isi long France igo long New Caledonia long lukautim em yet.
Lionel Jospin, na ol lida bilong ol grup i egensim independens na ol grup i sapotim independens long New Caledonia.
Norway i wok long ofa long halivim Russia long kisim ol bodi bilong 118 seila insait long wanpela sabmarin bilong Russia em i bagarap na stap tambolo tru long bikpela solwara long Barents Sea.
Nevi bilong Russia i tok tu olsem, em ibin painim ol samting, em i luk olsem hap bilong wanpela sabmarin bilong narapela kantri, i stap kolostu long dispela sabmarin bilong Russia, Kursk.
Ol i bilip olsem dispela sabmarin ibin go-daun long las wiken, bihain long wanpela bikpela pairap ibin kamap long en.
Solomon Ailan igat nupela polis komisina.
Man ia em long Morton Sireheti, na long wanpela yar igo pinis, em ibin dpeuti Polis komisina.
Pastaim long oli makim em long dispela nupela wok, Mr.
Sireheti long gavaman Haus long Trinde.
Ol laen blong halivim blong Indonesua i painim pinis wanpela pasindia bot em i bin wok long lus, wantaem sikispela-ten pasindia na ol boskru antap longen.
Despela bot i bin lus long Mande, long northeast coast blong Sulawesi bihaen long em i bin salim toktok oa signal olsem em i bungim bagarap.
Indonesia Search na Rescue Ofis long North Sulawesi province i tok olgeta pipal antap long despela bot i stap oreat na safe.
Halmahera aailan, wantaem tu sikispela polis ofisa.
Despela sip i bin lusim Moluccas long Sunde blong go long Bitung long Sulawesi na em i bin painim bagarap long ensin blongen seventi-kilomita longwe long nambis.
Tupela pasindia trein ibin bam long Austria na givim bagarap long 48 pipol.
Sikspela long ol dispela pipol ibin kisim ol bikpela bagarap long bodi bilong ol.
Ol ino save wanem samting ibin kamapim dispela birua, tasol ol i bilip olsem wanpela rijinal trein ibin bamim narapela trein long wankain treks, 100 kilomita long west bilong Vienna.
Pastaim, eitpela yangpela pipol bilong Germany ibin dai na 23 ibin kisim bagarap, bihain long wanpela turis bas na wanpela semi treila ibin bam long wanpela haiwe long west bilong Vienna.
Dispela bas ibin wok long karim 64 yang pipol igo long Hungary long holide long Lake Balaton.
Tripela pipla i dai na narapela sevenpela i kisim bagarap insait long pait namel long lain i laikim indipendens na polis insait long West Papua provins bilong Indonesia.
Pait ibin stat taim wanpela grup bilong pipal i traim long bansim wanpela mas bilong pilak, we ol ibin putim igo antap wanpela indipendens pilak long fran bilong haus-lotu long Sorong siti.
Ol wokman meri bilong Sorong hospital i tokim A-F-P niusejesi olsem, bodi bilong ol tripela ibin dai long Emanuel haus-lotu nau istap long hospital.
Em i tok, ol polis ibin sut long gan taim ol ibin go bilong pulim daun indeipendens pilak, em wanpela grup bilong pipal bilong Waigeo Island long northwest bilong Sorong ibin putim igo antap.
Antara nius ejensi i tok, sampela long ol pipal ibin stap long bung ibin sut long bonara na supia igo long polis na tu ibin yusim ol ston akis na ol narapela samting na mekim polis long sut long gan.
Ol sumatin blong Asia i apim bikpela namba blong ol sumatin long Univesiti long Auckland, na namba blong ol sumatin blong Europ na Maori iwok long igo daun.
Fiji, Solomons na Samoa, we ol turis i save go bilong peim moni na silip wantaim ol yangpela pikinini.
Kriminal Investigesins Dipatmen bilong Fiji i tok, namba bilong ol ovasis pipol em ol i save go bilong giaman lukim peles na kuapim ol yangpela pikinini long Fiji i wok long kamap bikpela nau.
Wanpela man long Northern Territori blong Australia, husait ibin putim puri-puri long polis kar, ibin kisim oda long wok eitpela-ten aua long ol komuniti sevis.
Ol Navy ofisa blong Russia i tok em i nap kisim wanpela yiar moa moa long kisim aut despela nuclear submarin, Kursk long aninit long solwara long Barents sea.
Ol Norway daiva, i bin go daon na opim dua blong wanpela hap blong submarin na go insaet long submarin na painim olsem despela wan-handret-na-eitin crew longen ino bin stap laif moa, olgeta i bin dai pinis, long wanem wara oa solwara i bin pulumapim olgeta despela submarin.
Russia Gavman i askim pinis ol Norawy long givim halivim long ol long kisim bek ol bodi blong ol kru long Submarin.
Wanpela tokman blong Foreign Ministry blong Norway, Karsten Kletsvik i tok oli wok long lukluk long despela askim.
Malaita Provinsal Gavman long Solomon Islands, iwok long kamapim wanpela Customary Land Management sistem bilong stretim ol kros bilong graun long provins.
Solomon Islands Broadcasting Commission i ripot olsem, Premia bilong Malaita Provins, David oeta, i tok, graun i wanpela long bikpela heve i save pasim divelopmen insait long Malaita na long ol narapela hap bilong Solomon Islands.
Premia oeta itok, provins i luksave olsem, ol wan wan lain wan-pisin o traib ipapa long graun, na long dispela tasol graun i bikpela samting bilong ol long sidaun bilong ol pipal.
Em i tok, aninit long tingting ol i laik girapim, ol papa graun bai kisim halivim bilong yusim ol pasin istap nau bilong rejisterim ol graun bilong ol.
LAND TRUSTEE BOARDS, husat bai wok wantaim ol lain i laik investim moni na i laik lisim graun bilong ol long kamapim samting.
Tupela narapela pipal husat ibin brukim loa na ikam insait long Australia i o kalabus long sas bilong tupela i mekim ol samting bilong lusim Port Hedland Dentention igo aut.
Court long Western Australia, i salim Murat Oguzhan, krismas bilong em 29, bilong Turkey igo kalabus winim taimol narapela ibin kisim.
Magistrate Paul Nicholls ibin tokim kot, Mr.
Oguxhan bai kisim foapela bun kalabus long em ibin mekim hul long GATE o dua long senta na larim ol nrapela imigrents i lusim senta igo aut.
Kot i wok long harim iet sas bilong ol narapela.
Typhoon Bilis oa strongpela raun win na ren i kamap klostu long Taiwan wantaim ol bikpela ren na strongpela win.
Wanpela man i dai pinis taim wol bilong wanpela haus ol i wokim i bin pudaun, na ol reskiu ofisal i tok, narapela man i wok long lus iet long Taroko George long Hualien, long eastern hap bilong kantri.
SUPER TYPHOON, em nau i wok long kamap strong taim em i kamap klostu long nambis.
Typhoon long kamap insait long Asia dispela yar i stap 240-kilomita eastsoutheast bilong Taitung, na i wok long muv westnorthwest long 22 kilomita long wan haua.
Ol Weathermen i ting dispela strongpela win na ren bai muv igo long 130 kilomita westnorthwest bilong Penghu Islands insait long Taiwan Strait.
Ol independens lida bilong West Papua provins bilong Indonesia ibin tok-lukaut long kamapim woa long Indonesia, sapos ol ino bihainim toktok bilong ol bilong kisim independens.
Ol dispela lida ibin mekim strongpela toktok long nesenel assembli bilong Indonesia ibin tokaut olsem Indonesia bai inoken larim ol toktok na tingting bilong independens i kamap long West Papua na em i putim tambu long ol i apim independens fleg bilong ol.
Presiden Abdrurrahman Wahid i tok, bai ol i givim otonomi oa self gavman long West Papua pastaim long pinis bilong dispela yar, tasol bai ol inoken givim independens long en.
Tasol, ol lida bilong West Papua i tok, ol ibin usim militeri fos na wanpela giaman vot long mekim West Papua i kamap hap bilong Indonesia.
Indonesia inogat rait long bosim ol aninit long loa.
Chief Jastis bilong Fiji ibin kirapim wanpela wok-painim long ol samting em hetman bilong Polis long kantri ibin mekim long taim bilong ku long mun Mei.
Niusman Sean Dorney i ripot olsem, planti pipol ibin askim long bilong wanem na polis ino bin mekim wanpela samting kwiktaim, taim ol ganman ibin tekova long Fiji Palamen na tu ol pait na trabel wantaim ol stil-pasin ibin kamap bihain long en.
Ol nius-lain long Fiji ibin wok long ripot inap long sampela wik nau long ol toktok ol ibin sutim long em olsem em tu ibin halivim dispela ku long sampela kain wei.
Fiji Broadcasting Commission i tok, Chief Jastis Sir Timoci Tuivaga ibin kirapim wanpela traibunal igat tripela man long en na em yet bai go pas long en long painimaut moa long ol dispela toktok ol ibin sutim long hetman bilong polis.
Tasol, ikam inap nau, ol ino givimaut planti toktok long en na ol ino bin tokaut long dei bilong statim dispela wok-painim.
Telstra, long wanem igat plen i stap pinis bilong mekim Telstra i kamap wanpela praivet kampani.
Paul Neville, ino bin laikim dispela ofa bilong Telstra long givim em ol fri tiket bilong Olympic Games.
Namel long ol narapela palamen memba husat ibin tanim baksait long dispela ofa bilong Telstra, em i kos samting olsem 10-tausen Dola, em long tupela National Party memba, Tony Lawler na Deanne Kelly.
Peter Andren, ol tu ibin tanim baksait long dispela ofa bilong Telstra long givim ol fri tiket bilong Olympic Games.
Defens Fos long stretim ol heve bilong sekuriti.
Tasol, gavman ino bin wanbel long ol tingting em sampela lain i givim long ol i mas toktok pastaim wantaim ol State long dispela samting, oa long givimaut tokaut-klia long ol bai usim ol soldia bilong stretim wanem kain trabel oa heve tru.
States bilong Australia bai sidaun nating na larim Federal Palamen i wokim disisen em yet long salim ol soldia long pait oa long stretim na pasim wanem kain sekuriti heve i kamap.
Archbishop bilong Roman Katolik Sios long East Timor, Bishop Belo, i tok, ol milisa i sapotim Indonesia, i wok long go insait long East Timor na ol i wok long paitim na mekim-poretim ol lokal pipol.
Em i tok long East Timor resistance muvmen, oli kolim National Resistance Council of East Timor long daunim tingting-poret bilong ol lokal pipol na painim wanpela dei bilong pasim ol dispela milisa grup long noken go insait long East Timor.
East Timor na ol pis kiping soldia bilong United Nations i mas wok-bung long pasim ol dispela milisa long noken abirisim boda long West Timor na go insait long East Timor long kamapim trabel.
Ol i tokaut pinis long dei em olpela lida bilong Indonesia, Suharto bai sanap long kot long ol sas bilong korapsen insait long Jakarta.
Wanpela jas em bai sidaun long dispela kot kes, ibin tokim wanpela nius konfrens olsem, dispela kes bai op long namba 31 de bilong mun Ogas.
Agrikalsa Ministri long wanem ol i wari long sekuriti.
Suharto ibin ronim Indonesia inap long 32 yar, na ol i sasim em long 571-Million Amerikan Dola ibin lus nating long kantri.
Military blong Fiji itok ol soldia blongen bai stap wok iet insait long United Nations peace keeping wok long Middle East.
Mausman blong Military, Lieutenant Colonel Filipo Tarakinikini itok U-N i askim pinis Fiji long apim namba blong ol soldia blongen insait long rijon.
Em itok ol soldia blong en bai wok iet sapos Israeli na Palestinian Gaman i sainim wanpela peace treaty.
IGAT PNG SEXY PALAMEN MEMBA O?
Vincent Auali itok, emi painim dispela progrem i wanpela samting bilong sem longen.
Em ibin askim long oli putim dispela redio stesin igo long han bilong Parliamentary Privilliges Committee na ol bai kamapim tingting long en tete.
Wanpela French National Assembly memba bilong New Caledonia ibin risain oa lusim sia bilong em long assembli bilong soim tingting koros bilong em long wanpela tingting bilong kot long givim mekimsave long em long em ibin bagarapim nem bilong narapela lain.
Rally for New Caledonia in the Republic.
10-tausen Australian Dola.
Uniting Sios blong Australia itok em igat bikpela wari long laif blong 3-pela Somali man, em ol i ting bai ol i autim ol long kantri long sampela taim dispela wik.
Tripela man ia, husait ibin stap insait long Port Hedland Detention Centre, i stap insait long Australia stat iet long 1997.
Tupela taim ol ibin askim Australian Refugee Review Tribunal long stap long kantri na tupela taim, ol ibin sakim askim blong ol.
Rosemary Miller blong Uniting Sios i tok ol i poret dispela tripela man bai dai oa givim ol bikpela mekim-save sapos ol i salim ol igo bek long kantri blong ol.
Komanda blong Defens Fos bilong Papua New Guinea i tok, em ino tru olsem ol soldia blong em i wok long mekim ol bikpela wok redi blong pait long Bougainville.
Richard Dinnen i ripot olsem, igat ol tingting wari i wok long kamap long Bougainville, longwanem, ol toktok blong stretim bihain-taim blong ailan i wok long kamap klostu nau.
Tasol Brigadier Carl Malpo i tok, ol soldia i wok long gohet wantaim ol kain wok blong ol na nogat nupela samting i kamap.
Ibin gat tingting long kamapim wanpela agrimen long self-gavman blong Bougainville long mun Septemba, tasol planti lida blong Bougainville i bilip bai oli no nap mekim dispela long taim stret ol i bin makim long en.
Sampela i tok lukaut pinis olsem, bai oli go bek long mekim pait.
Bougainville Affairs Minister, Sir Michael Somare i tok no-laikim pinis ol dispela toktok long go bek long pait.
Em i tok, Gavman i wok long mekim olketa samating em inap long wokim, long traim long mekim ol toktok kuik taim.
Palamen long mun bihain.
Morton Sireheti, itok, nambawan samting em i laik lukluk igo insait long en, em long painimaut hamas polisman na polismeri istap insait long fos nau na ol narapela samting long mekim wok insait long polis fos.
Insait long wanpela toktok bilong em bihain long ol ibin tokaut long dispela nupela wok bilong en long Gavman Haus insait long Honiara, Mr Sireheti itok, emi laikim ol halivim bilong olgeta lain pipol insait long Solomon Islands long sapotim em insait long wok bilong em bilong kamapim gut loa na oda.
Em i askim olgeta pipol bilong Solomon Islands long stap-isi na emi askim tu ol lain isave kamapim ol kainkain trabel, long olipinisim dispela pasin bilong ol na soim respek long komuniti.
Mr Sireheti itok, maski igat bikpela toktok long dispela heve namel long tupela lain pipol insait long Solomon Islands i wok long igo het, em bai askim na kisim tingting bilong ol lida bilong Gavman na ol narapela lain i stap insait long ol dispela trabel, olsem bilong halivim long stretim ol koros.
Wok bilong makim husat pipol bai stap insait long nupela Kebinet bilong Indonesia, kolostu i pinis, na ating bai ol i tokaut long en tumora.
Ms Witoelar emi wanpela long tripela minista em Presiden Abdurrahman Wahid ibin givim wok long ol long senisim kebinet bilong nau, em igat 35 memba.
Maritime kampani blong New Caledonia i tingting long bringim ol pasindia sip, em ol isave mekim long Australian, long ol iken usim long turis wok raun long ol ailan.
Ol i tok bai ol i tagetim ol Amerikan turis tasol.
Kampani i plen long mekim wanpela 75-mita, 80-pasindia sip, em bai kisim ol turis long 4 oa 5-pela dei raun igo long New Caledonia na Vanuatu.
Kampani i tok dispela plen i gutpela longwanem nau ol balus iken igo kam namel long America na New Caledonia, sevis em ol i opim ino long taim igo pinis.
Kurst submarine, em ipudaun karangi tambolo long bi-si blong Russia.
Russia gaman ibin askim ol daiva blong Norway, husat ibin opim Tasol ol man-save i tok dispela operation bai nap kisim sampela taim.
President Putin i tok tede Trinde bai kamap wanpela dei blong bikpela Sori.
Toktok blong en ibin kamap bihainim planti toktok kros long wei Russia Gaman ibin mekim stat iet long taim submarine ibin igo daun long bik-si.
Ol man-save blong ol arapela kantri i tok sapos president na military i hariap long wok blong ol, bai ol inap long savim sampela long ol kru blong submarine.
Solomon Islands, we oli ken ripot long ol trabel i kamap, i brukim agrimen ol i bin sainim long dispela mun.
Ceasefire Monitoring Council i girapim pinis tupela post oa hap insait long ol hap blong Malaita Eagle Force na Isatambu Freedom Movement, long bikpela ailan long Guadalcanal.
Siaman blong Council, Sir Peter Kenilorea i tok, wanpela lotu lain, the Melanesian Brotherhood, i wok long lukautim ol dispela post.
Deputi Prime Minista bilong Solomon Islands i tok, em i kisim pinis wanpela pas ikam long milisa grup blong tokim em olsem, oli holim kalabusim pinis brata blong em.
Allan Kemakeza i tok, ol milisa ikam long Isatabu Freedom Movement ibin raidim vilis blong em long Tunde na kukim daun planti long ol haus na pulim kalabusim yangpela brata blong em.
Mr Kemakeza em i Minista bilong National Unity, Reconciliation na Peace i lukautim ol toktok blong pisim pait namel long Isatabu Freedom Movement na Malaita Eagle Force.
Em i tok, bai oli no nap bagarapim ol toktok blong kamapim pis, em oli wok long rereim.
Insait long Taiwan, wanpela man i dai pinis na narapela 3-pela i kisim bagarap bihain long wanpela strongpela raun-win na ren ibin hamarim planti hap blong kantri.
Mo long 10-pela i wok long lus iet.
Ol man-save igo long ol taim nogut itok makim dispela raun-win na ren i olsem wanpela Super Typhoon em iwok long kamap strongpela oltaim taim em i kamap klostu long coast blong kantri.
Ol i pasim pinis ol skul na ofis long olketa hap blong Taiwan, wantaim ol balus igo kam insait iet long kantri.
Ol i kisim pinis ol tok-lukaut tu olsem bai igat ol bikpela waves oa si-bruk, graun malumalum na tais-waura.
United Nations i tokem i tru olsem mo long 100 ol paitman ilaikim bai East Timor imas stap iet hap blong Indonesia i wok hait iet insait long East Timor.
Tasol Mark Bowling i ripot i kam olsem dispela ol paitman ia i laik igo bek long ples blong ol na ino long mekim pait igo long ol UN peacekeepers.
United Nations peacekeepers i tok igat samting olsem 25 grup blong ol paitman istap insait long East Timor.
Wanpela tokman blong U-N i tok dispela ol paitman igat ol gan.
U-N i pastaim pastaim ol go het blong salim ol refugi insait long West Timor long dispela taim, longwanem ol i ting mo pait bai i kamap.
Union long kantri.
Association president, Verei Baini-vua-liku bai bungim komiti bihain long ol i sutim tok long em olsem, em ibin paitim wanpela Indo-Fijian sumatin na tok-lukaut long wanpela tisa long campus.
Association blong USP staff i autim wari blong ol igo pinis long vice chancellor, Esekia Salofa.
Fiji Association party i bruk pinis lusim coaltion agreenment wantaem Labour Party.
Ofa Kaukimoce i ripot i kam long Suva olsem oli bin wokim despela decision long wanpela miting blong national executive blong Association.
Fijian Association Party Executive Council i bin mekim decsion long lusim coalition bihaenim planti ol kain toktok ol memba i wok long autim olsem oli no hamamas long ol samting i bin wok long kamap long wokbung insaet long coaltion long despela fourtin mun i pinis.
Wanpela toktok i kam long Fijian Association party i tok council i painim aut pinis na save long ol wanem issue i bin mekim ol memba blongen ino hamamas insaet long coaltion.
Sampela long ol despela issue em long Fiji Labour party endorsement long Mahendra Chaudhry long kamap Praim minista blong coaltion bihaen long despela 1999 general election na oli no bin toktok pastaem wantaem Fijin Associatin Party.
Tu, toktok blong party olsem kain pasin Chaudhry i bin save mekim blong rabisim na daonim sampela Fiji chiefs, i bin stap clear long sapot blongem long chief blong western province Ratu Sairusi Nagagavoka agensim bikpela chief moa longem, long same province, Marama Tui Ba Ado Sainimili Cagilaba.
Party i tok despela kain i no save strongim party system.
Pawa saplai oa lait nau igo bek long olgeta haus na bisnis long Fiji olsem bifo, bihaen long tupela mun olgeta we oli bin wok long kisim blackout long olgeta de.
Ol rebel em oli bin sapotim Fiji coup lida George Speight i bin wok long katim despela pawa saplai.
Ol rebel i bin kisim na katim despela hydro-electric pawa stesin long Monasavu long mun July.
Despela stesin i bin save sapalim tri-quarta long pawa oa electricity blong kantri.
Tripela wik igo pinis, ol rebel ia i bin lusim despela pawa plant tasol oli bin lukim ol area raon longen olsem ino bin safe long ol Fiji electricity Authority wokman long go bek long wok.
Polis nau i wok long holim sevenpela-ten-tu ol rebel, husat oli bin kisim ol long ol bus long Monasavu.
Bikpela balus kampany blong Fiji na Ansett balus kampany blong Australia, i tokoraet pinis long katim prais blong ticket oa airfares blong traim na pulim ol tourist igo bek long kisim malolo long Fiji, bihaen long coupe em ibin kamap long mun May.
Air Pacific i tok em bai i katim prais blong return economy fare blong Sydney to Nandi long wan-handret dola igo nau long 499 dola.
Prais blong ticket long Melbourne na Brisbane igo long Nandi bai i pundaon tu.
Fiji toursim bisnis ibin go bagarap bihaen long despela coup long kantri tasol nau despela industry i wok long statim wanpela campeign long ol kantri long wol, blong pulim bek ol toursit blong ol igo kisim malolo long Fiji.
Long Cuba, oli movim pinis planti tausan pipal igo long ol narapela hap em i stap antap, long taim ol warning i wok long kam long storm i kamap bihaenim hurricane Debby.
Despela hurricane, oli daonim pinis strong blongen, na makim olsem em tropical storm tasol ol toklukaut i wok long stap yet long pipal i redi long en long sampela hap long Bahamas, cuba, na Northern Haiti.
Long Puertyo Rico, wanpela man i bin dai bihaen long despela winna ren ibin kamap na hamarim north ailan.
Westpac Banking Corporation i pinisim pinis taim long em bin wok na kamap papa long Bank blong Kiribati.
Gavman bihaenim agreement bai i kisim share blong Wespac long bank.
Em i toksave pinis long Wespac long laik blongen long kisim na kamap papa long 51-prercent,.
Bank of Kiribati na ino 49 percent em i holim long nau.
Bank blbong Kiribati i wanpela commercial bank tasol i wok long operate long despela ailan kantri.
Moran Oil field i lukluk long ol bagarap em landslide i bin kamapim long despela area.
Kampany i klosim pinis tupela long foapela oil well long Southern Highlands.
Despela i kamapim sampela heve long olgeta oil field, we wanpela pipeline tasol i wok long pamim oil i kam long foapela well igo long processing facility.
Oli ting em bai o kostim samting olsem 15-million dola long lost production taim oli klosim daon wok blong pamim oil.
Presdident Vladmir Putin i bin mekim toktok pinis igo long publik long Russia blong karim heve blong birua blong despela submarin KURSK em longen 118 sailor i bin dai.
Taim em i bin wok long toktok igo long pipal oa kantri long televison brotkas, President Putin i tok em i pilim olsem em rong blongem long despela birua i bin kamap.
President i tok, tu em bai inoken oraetim top navy commanda na Defence minista Igor Sergeyev blong Russia long pinis long wok blong ol.
Tasol ol famili blong ol crew em oli bin dai i tok, oli tingting long kisim gavman na President igo long kot long peim compensesin bihaen long oli bin tokim ol olsem, ating bai oli noken kisim aut olbodi blong ol despela sailor i nap long wanpela yiar.
Ol sutim tok tu long Mr.
Putin long em ino bin soim respect long toktok blognem long despela birua na tu long em ino bin givim tokoraet long halivim i kam long ol narapela kantri blong halivim na savim ol crew i nap long foapela de long despela birua ibin stap we em ibin tu lait pinis.
President Chen Shui-Bian blong Taiwan i bin katim sot lukluk-raon blongem igo long Central America, the Caribbean na Africa, blong bek long ples bihaen long traipela win na ren i bin hamarim gut despela Taiwan ailan blongem.
President i tok em bai i go pas long ol wok halivim oa disaster relief operation na bai em i go lukluk raon long ol area em despela Typhoon Bilis i bin kamapim.
Strongpela win na ren blong despela bikpela typhoon i kilim dai pinis eleven pipal na kamapim bagarap long eitpela-ten.
Em i katim tu pawa saplai igo long hap long wan-million ol haus blong pipal na hait na haiwara i kamap long planti area long nambis blong ailan.
Namba-typhoon i bin hamarim tu Vietnam na China na kilim dai pinis 17-pipal.
United Nations High Commissioner for Refugees i pasim pastaem wok blongen long West Timor bihaen long ol pro-Indonesia militia laen i bin paitim tripela wokman blongen.
Wanpela Senior U-N ofisa nau i go long capital blong West Timor, Kupang blong lukluk igo insaet long ol despela trabal wantaem ol Indonesian gavman ofisa.
Ol despela pro-Indonesia paitman i bin kamapaim pait igo long ol despela U-N wokman wantaem ol diwai na busnaif taim oli bin wok long givim aut ol halivim igo long ol East Timor refuji long wanpela kemp insaet long West Timor.
Oli bin kisim ol despela aid wokman igo long hausik long ol bikpela bagarap long het na bodi blong ol.
Em bikpela bikpela bagarap tru ol U-N wokman i kisim long pait, stat long independence vot ibin kamap long mun Septemba long yiar igo pinis.
Rupiah currency blong Indonesia ibin pundaon tambolo tru long taim oli bin klosim trading, bihaen long President Abdurrahman Wahid i bin tokaut long husat ol man i stap insaet long niupela Cabinet blongem.
Ol pipal i save wok long trading i tok stock market ino bin hamamas long man, oli givim em wok blong Finance Minista Prijadi Prap-toshu-harjo.
President i bin sanisim sampela biknem minista long ol niupela insaet long despela niupela 26-memba line up long cabinet.
Tasol Indonesia commentator Wimar Witoelar i tok President i bin larim sampela ol strongpela sapota blongem i stap yet long cabinet, em wanpela long ol foreign minista Alwi Shihab.
Faifpela polisman insait long Aceh Provins blong Indonesia kisim bagarap taim ol iwok long rausim wanpela bom long inoken pairap.
Dispela pairap ibin kamap insait long taim ol strongpela win ibin kamap.
Olketa blong dispela ol polisman i memba blong 2nd regiment bom squad.
Ol ibin karim dispela ol home-made-bom em ol ikisim long ol rebel blong Free Aceh Movement tasol wanpela long ol ibin pairap.
Wanpela long ol polisman ibin ripot olsem ol ibin wok long kisim ol bom igo long bikpela haus-kuk taim bom ibin pairap.
Congress, Joseph Kaubi itok- em bai inoken larim ol pait kros ikamap ken long Bougainville.
Gavena bilong Bougainville, John Momis itok tu olsem- emi laikim ol wok bilong kamapim peace imas igo hed wantaim sapot bilong National Gavman.
Despela tupela man ibin mekim ol despela toktok insait long Arawa- we tupela iwok long istap insait long wanpela personal viability kos.
Tupela ibin askim olgeta pipol bilong Bougainville long istap isi na tupela ibin tok- tupela wantaim iwok long mekim olgeta smating ol iken na tupela i sapotim ol wok na tingting bilong kamapim peace.
Tupela ibin mekim despela toktok bihainim ol tok lukaut bilong olpela rebel lida- San Kauona- olsem emi lusim stadi bilongen insiat long New Zealand bilong igo statim ken wo antap long Bougainville.
Momis itok - ol mas iken kamapim ol tingting nau bilong usim ol samting bilong pait long kamapim ol ol pait ken.
Indonesia President na Deputi bilong em i holim toktok pinis bihain long tupela INO ibin wan-bel lnog husat i stap long nupela Cabinet.
Ol tingting poret long kros namel long President Abdurrahman Wahid na Vice President Megawati Sukarnoputri ibin mekim ol moni maket i guria bihain long ol ibin tokaut long 26-memba lainaup long Trinde igo pinis.
Ol ino ibin tokaut long ol samting ol i bin toktok long miting bilong tupela long Fonde nait.
Tasol, Rupiah na Stock Market bilong Jakarta i kamap gut ken bihain long Vice-president Megawati ibin tokaut sakimol tok win olsem, ol toktok olsem bai lusim gavman INo tru.
Ol i mekim strongpela toktok igo long Mr.
Wahid long putim ol sapotas bilong em igolong Cabinet na ino gat sinia Megawati sapota long long ol bikpela wok bilong Gavman minista.
ISIKIA SAVUA tumora- bihainim ol sutim tok bilong em ibin istap insait despela Ku insait long FIJI long Mun May.
Tribunal long wik igo pinis bilong mekim ol wokpainim igo insait long despela ol sutim tok bilong Komissena ibin istap insait long despela ku long namba 19 de bilong Mun May.
Chief Justic Sir Timoci Tuivage bai igo pas long despela tribunal em bai igat tripela memba longen- na em bai stat kisim tingting bilong ol pipol long wik bihain.
Ol bai givin sans tu long Komissiona long toktok long tingting bilongen bilong banisim em yet bihain long oli kisim pinis ol tingting ikam long ol pipol.
Ripot itok Pablic Servive Komission ibin wok long tingting -long sapos emi salim Mr.
Savua igo long leave taim ol despela wok painim iwok long long igo hed.
Tasol bihain longen oli kamap wantaim tingting bilong saspendim em bilong mekim despela wok painim i istret or fair.
Narapela heve moa antap long despela ol sutim tok long em ibin istap insait long despela ku-ol ibin sutim planti toktok igo long em long em ino mekim sampela wok hariap long taim ol pait kros na na ol trabel ibin kamap long namba 19 de bilong mun May.
Ol i stopim pinis Aung Sun Suu-kyi long lusim kapital Burma taim em ibin traim namba-wan tai bilong igo aut.
Dispela em i wanpela moa traim bilong em bihain long tupela yar igo pinis.
Niusmeri long South East Asia, Ginny Stein, i ripot olsem, ol ibin stopim dispela Nobel Peace Prize wina wantaim ol memba bilong politikal pati bilong em autsait tasol long kapial.
Tupel ayar igo pinis, Aung Sun suu kyi ibin mekim sampela wok traim bilong lusim sito igo aut bilong lukim ol pti memba autsait long ol eria longwe long siti.
Em ibin mekim nupela wok triam bilong em long lusim stiti igo aut aste, tasol ol nius long ol ibin pasim em autsait long kapital Rangoon i kamap nau tasol.
Ol ibin pasim Aung sun-suu-kyi na ol sinia memba bilong em, taim ol ibin kisim bot na i laik krosim Rangoon River.
Ripot i tok, ol ibin laik igo long wanpela taun long saut long kapital bilong lukim Youth Wing bilong National League for Dimocracy.
Ol i ting olsem, planti pipal bai lusim wok bilong ol insait long senis bilong wok bilong Sait George Bank bilong Australia.
Emi wanpela long ol bikpela benk bilong Australia.
Adrian Thrisk i ripot olsem, Bank nau i makim olsem, em bai mekim 120-milian dola pastaim long em i peim takis.
Sait George iting olsem, taim em i mekim ol senis, em bai nap mekim narapela 33-milain dola moa insait long 2002 moni yar.
Long wankain taim, ol i ting olsem, dispela progrem bilong mekim ol senis bai sevim 87-milian dola.
Insait long 12-pela mun ikam, Saint George bai lukluk long wanpela eria bilong wok ino ken mekim wankain wok, na katim ol eria ino wok gut.
1450) pipal oa wok.
Insait long Papua New Guinea, wanpela polis Fraud Squade usiat ibin mekim ol wokpainim igo insait sampela lain ibin paulim 31 million dollainsait long National Gaming kontrol Bod nau i i pasim wok bilongen.
Praim minista Sir Mekere Morauta ibin tokim palimen long despela wik olsem - despela wok painim igo insait long despelka criminal pasin ibin stot-long wanem -ol ibin bagarapim ol record bilong National Gaming Control Bod.
Em itok-oli bagarapim pinis ol sas em ol ilaik sasim ol lain ibin istap insait despela criminal pasin na ol inogat record.
Despela toktok bilong Mr.
Morauta i strongim wanpela toktok insiat long mun February ikam long siaman bilong Gaming Bod- Fred Daniel- olsem - aiting ol mas peim bigpela hap moni igo long ol politisen- pastainm long taim bilongen- tasol inogat ol record bilong Polic Fraud Squade long mekim ol wok painim.
SALESI TEMO bai tingting wanem ol kain sas tru ol mas bihainim long sasim Ku lida - George Speight na ol lain usiat ibin sapotim em.
Bihainim ripot bilong Ofa Kaukimoce- long Suva- Temo ibin putim tupela tingting igo long defence lawyer bilong Speight na ol lain bilongen long sapos Hai Kot iken igo hed long karim ol sas long ol strongpela sutim tok ol igat pinis longen or long larim em bungim planti ol narapela sas em ibin brukim.
Temo ibin tokim ol Stet Prosecuta na defence lawyer olsem- ol sas igo long Mr.
Speight na ol lain bilongen wantaim ol sas bilong bagrapim gavman or treason - long taim taim oli lukluk gut long olgeta kain lo ol ibin brukim.
Temo ibin mekim despela toktok long National Redio ripot olsem- ol lain lawyer bilong Mr.
Speight ibin askim ol mas stat harim ol kes i bihainim ol strongpela sutim tok em istap pinis long han bilong High kot longen- bihain traim abrisim planti ol narapela kain sas nambaut.
Ol loia bilong gavman igivim pinis ol kot pepa oa samons igo long Mr.
Suharto, President bipo bilong kantri.
Dispela kot pepa i givim oda igo long em long kamap long kot long wik bihain bilong ol sas bilong ol bikpela wok paul bilong moni oa korapsen.
Muchtar Arifin, Chief Prosecutor, oa het loia bilong Gavman, hust igo pas long keis, i tok, ol ibin givim dispela ol kot pepa igo long Suharto femali na papa bilong ol krismas bilong em 79 long haus bilong em long Jakarata.
Taim ol ibin askim wanem samting bai kamap long Suharto, sapos em i sik nogut na bai ino kamap long kot long 31 de bilong mun August, Mr.
Afrifin i tok, ol bai surukim taim igo long em ikamap long kot.
Ofis bilong Attorney-general i bin toakut long de bilong kot i statlong Trinde igo pinis.
Ol i sasim Mr.
Suharto long stilim 571 milian US dola long Gavman na putim ol igo long ol Funds oa benk akaint i makim sampela Charitable Foundation we ol i no peim takis.
Ol ibin ran igo insait long ol bisnis bilong femali bilong em na ol pipal em i wok bung wantaim.
Biknem man bilong China i pait long dimokrasi bilong China i tok, ol kantri long wol bai brukim HUman Rigths bilong ol Refugees, sapos ol i mekim strongpela tok INO laikim ol pipal i brukim loa na lusim China bilong igo stap long narapela kantri.
Long taim em i stap long Vancouver bilng wanpela International Human Rights Agencies miting, Wei Jingsheng itok, Cananda i gat nupela polisi olsem bilong Australia long holim pasim ol Refugees, husat i brukim loa na kisim sip igo kamap long kantri bilong ol.
Wei i tok, taim ol kantri olsem Australia na Canada i gat rait bilong kotrolim hamas pipal igo insait olsem ol imigrents, ol i mas mekim moa bilong halivim ol Refugees i go sidaun gut na INO traim bilong mekim ol i stap aut.
Ol ibin askim pinis long hatpela mekim save long ol Refugees, na painim na givim mekim save igo long pipal isave bringim hati ol pipal, bihainim moa pipal bilong China nau i wok long brukim loa na igo insait long America, Australia na Europe.
Wanpela yangpela boi blong Cook ailan idai long hausik long New Zealand 5-pela mun bihain long papa mama blong en ino bin laik bai em kisim marasin na rona-we wantaim em igo bek long kantri.
Ol dokta insait long Auckland ibin rausim wanpela brain tumour long het blong dispela yangpela boi, krismas blongem, 6-pela.
Papa mama blong en INO bin laikim yangpela long kisim marasin blong kilim sik-cancer long ol bilip blong ol long lo na yangpela boi i bilip tu olsem em bai dai sapos ol i putim em bek long C-T scanner masin.
Olsem na ol i kisim em igo bek long Cook Ailan long mun Mas.
Long stat blong las mun, yangpela boi ibin bungim bikpela pen long het taim sik-cancer i kamap ken long brain blong en.
Mama blong en ibin kisim em igo bek long Auckland tasol em ibin dai liklik taim bihain.
Lucas Height long Sydney long taim blong Olympic Games.
Williams ibin tok ol autoroti blong ol narapela kantri ibin tokaut olsem oli hamamas long ol wok sekuriti istap pinis blong lukautim games.
Australia, tupela wik igo pinis.
Emi tok ino gat ol plan oa tingting istap long dispela taim long pasim ol masin blong nuklia long Locas Height taim dispela bikpela bung blong ol pilai i kamap.
Wanpela traipela ren ibin wok long pudaun na kamapim ol bagarao insait long Southern Indian Stet bilong Andhra Pradesh inap long fopela olgeta nau- igo daun liklik.
Ol ofisa long hap itok 125 pipol idai pinis na 25-ol narapela iwok long lus yet.
Jonothan Harley i ripot olsem- insait long bigtaun bilong Andra Paradesh- Hydrabad- ol ibin halavim na kisim aut 35 thousand pipol na ol iwok long poret olsem ol wara isave karim ol pipia na pekpek anit long graun bai pulap ikam antap na poisinim ol wara bilong drink.
Chief Minista ibin tok lukaut olsem aiting bai ol kainkain sik bai kamap.
Insiat long olgeta hap bilong stet - samting olsem- 12 thousand pipol iwok long igo istap long ol eria em gavman ibin girapim bilongen.
George Fernades inolaikim wanpela askim bilong kamapim pait igo insait long bodamak bilong Kashmir Guerrilla kemp insait long Pakistan.
Fernandes itok- kain pait olsem bai kamapim bigpela bagarap long sidaun bilong ol civilian pipol long wanem despela kem em istap insait long ol eria we planti ol pipol nating isave pulap longen.
Wanpela lain insait long Hindu Nationalist Party bilong praim minista- Atal Behari Vajpayee ilaikim bai oli mekim pait igo insait long boda mak bilong India na Pakistan bilong daunim ol lain rebel.
Fernandes itok- itru India iwok long wari planti ol trabel em ol lain bilong Islamabad iwok long kamapim insiat long Kashmir- India bai inoken tingting long wanpela plen bilong kamapim despela trabel igo insait long bodamak.
Vice President bilong Indonesia- Megawate Sukarnoputri ibin tokaut oa swerim-in 26 memba cabinet bilong Indonesia em ol ibin wok long pulim planti ol toktok igo ikam longen insait long wanpela bung long State Palace insait long Jakarta.
Megawati- usait President Wahid ibin putim ol wok igo long han bilongen bilong lukautim kantri na igo pas long ol bung- taim Mr.
Wahid istap long sait pastaim.
Insait long despela bung-Assistant Cabinet Secretary ibin readim autol tokoarit bilong tilim ol pawa igo ikam namel long despela tupela lida.
Despela bung ibin kamap- bihain long planti ol tingting kros long we ol ibin tilim ol wok bilong cabinet- bigpela tru insait long sait bilong ol wokmoni- we prais bilong ol samtying ibin pudaun na despela i daunim strong bilong moni bilong Indonesia- Rupiah.
50) ol illegal immigrants bilong Indonesia iwok long lus yet - bihain long bot bilong ol ibin kapsait insiat long Malacca Straits tripela de igo pinis.
Ikam inap na ol ibin kisim aut 26 pipol- em sevenpela bilong ol ol bot bilong Malaysai ibin kisim ol na ol narapela- ol bot bilong Indonesia ibin kisim ol.
Maritime Rescu na Coordination senta bilong Malysia itok- ol ibin toksave pinis long ol ship isave ron long ol bisnis igo ikam long Malacca Strait long lukaut long lukim sapos ol iken lusave long sampela lain ino idai yet.
Malaysia na wanpela bot ibin wok long ron long despela hap ibin painim aut longen- wanpela de bihain long despela trabel.
Don McKinnon- igo kamap pinis long Pakistan na em itok em bai askim Military Gavman bilong despela kantri long bringim pasin democracy igo bek long despela kantri.
Taim em ibin igo kamap long hap em ibin tokim ol niusmanmeri olsem- Commonwealth ilaik lukim oli holim wanpela democratic election or wanpela election i bihainim laik bilong planti pipol kuik taim na em mas kamap insait long despeal tripela yar ol ibin makim bilong larim military ilukautim gavman.
Insait long mun May Supreme kot bilong Pakistan ibin luksave long Military ibin rausim gavman long mun October long yar igo pinis- na despela kot ibin givim tripela yar tasol long military gavman long ronim kantri na ol mas holim wanpela election long mun Octoba long yar 2002.
Oli ting Mr.
McKinnon bai holim ol toktok wantaim President bilong Pakistan- Muhammad Rafiq Tarar na military lida- General Pervez Em imas ripot igo bek long wanpela meeting bilong ol foren minista bilong Commonwealth insiat long New York long mun bihain.
Bihain long ami ibin rausim gavman, Commonwealth ibin rausim Pakistan long kansol na ibin tambuim em long inoken igo long ol meeting or traim long kisim ol technical halavim.
Indonesia, pastaim long emi sanap long kot, long ol sas blong korapsen.
Suharto bai lukluk na jekim strong blong em, pastaim long dispela kot blong en bai kamap.
Dispela kot oli bin makim long kamap long Fonde bihain long judge blong harim kot i oda long Suharto imas kamap long en.
Sampela ol pasindia blong balus em namba blong ol inap long samting olsem 8-hundret em oli wok long pas istap inap long tripela de long South Pasifik Ailan blong Tahiti, ibin tok, oli nonap moa long stap isi na ating bai oli mekim protes blong ol igo long High Komisina blong Frans long Ailan.
Ol dispela pasindia, em oli wok long wetim balus blong ol wantaim Air Frans na AOM, ibin pas long ailan stat yet long tunde long dispela wik.
SOMCAT, kampani isave putim fuel igo long ol balus long Faaa ples balus long Tahiti.
Air Frans ibin askim ol lokel polis igo long offis blong ol long Trinde long stretim ol wari blong ol pasindia husait ibin bel-hat pinis istap.
Koros blong ol pasindia ibin kamap, bihain long balus kampani na ol lain blong lukautim raun blong ol turis oa tour operators, ino bin laik lukautim kos blong ol pasindia blong ol.
French Polynesia Island.
Ol wokman blong kampani ia, SOMCAT, ibin askim long gutpela wok imas kamap long lukautim wokman blong ol na tu stretim gut wei oli save mekim wok blong ol.
Solomon Ailan na Minista blong Provinsel Gavaman Nathaniel Waena.
Gavana General, Sir Father John Inilapli tu ibin mekim sampela toktok long dispela bung.
HMAS Tobruk, olsem wanpela namel ples blong holim ol toktok namel long tupela grup blong Solomon Ailan.
Planti pipol ibin dai long dispela ol pait em ibin kamap klostu tupela yar igo pinis namel long ol pipol blong bikpela ailan blong Guadalcanal na ol dispela pipol blong Malaita ailan, em istap klostu long ol.
Ol laen blong halivim i bin painim pinis ol hap blong wanpela liklik balus emi bin bamim wanpela volcano long northern Costa Rica, long Sarere.
Oli no save long sapos em i gat sampela pipal istap laif yet bihaen long despela birua.
Taim nogut i bin pasim wok blong lukluk, painim eitpela tourist blong ol narapela kantri, na tupela boksru antap long despela balus.
Tasol ol rescue ofisa i bin ripot long oli lukim flares na singaut blong halivim i kam long mauden area, we balus ibin do daon longen, samting olsem 150-kilimita long capital.
Australia Gavman tede bai kisim taim long ol toktok long wanbel long oli wokim sampela moa sanis long ol loa oli tingting blong kamapim long usim ol soldia long kain kain trabal na Security em sampela laen i laik kamapim.
Greg Jennet i ripot olsem bai oli debatim despela loa blong Gavman long Senate.
Ol despela loa bai i tokaut klia long pawa blong Commonwealth long sapos em stret long kisim tokoraet pastaem blong State gavman oa nogat blong salim ol soldia long stopim trabal.
Em bai i lukautim tu ol soldia aninit long pawa blong loa, taim oli mekim wok blong ol olsem long go blong stopim trabal.
International Commission of Jurists Australian President John Dowd i tok despela bill ino clear tumas na nogat need longen.
Tasol Attorney General Daryl Williams i bin sakim ol despela toktok, oli sutimn longem.
Federal Opposition bai i pinisim ol sanis em i laik wokim long despela bill tede, tasol em i wanbel long oli mas gat wanpela loa olsem.
Ol Greens na democrate bai i askim long oli wokim sampela sanis long bihaen long ol Games, bai oli rausim despela pawa blong wok blong ol soldia, tu oli laikim bai ol state gavman i mas tokoraet pastaem long pawa blong ol soldia oa polis i wok aninit longen.
Polis long Japan i bin reidim ol hetquarta blong Mistubishi Motor kampany long Tokyo.
Polis i bin go lukluk tu long haus blong tupela top ofisa blong kampany, blong painim sampela samting long wok despela kampany i bin wok long haitim i nap long tupela-ten-yiar long ol heve oa bagarap insaet long ol kar em oli no bin save tokaut longen.
Oli ting Mitsubishi bai i bungim ol criminal sas na bai i peim traipela moni long fines bihaen long em i bin tokaut stret em i bin wok long haitim ol complain long ol kar blongen.
Long despela mun igo pinis, Mitsubishi i bin askim long ol kampany oa pipal i baem kar long ol, long bringim bek ken moa long 6-handret-tausan kar long Japan long ol bagarap oa defects, olsem bagarap long brakes, fuel leaks na long clutches.
Bihaen long planti-yiar long heve long ol wok-pren namel long ol, Malaysia i wok long meikim sampela samting blogn kamapim gut na strong wok-pren blong em wantaem Singapore.
Minista i askim tu long oli mas lariim toktok i kamap namel long ol civil servant na private sector long tupela kantri.
Ol wok-pren namel long malaysia na Singapore i bin go-nongut, stat long 1965, taim oli bin rausim Singapore long federation blong Malaysia, tupela yiar bihaen long federation i bin kirap.
Interanational Olympic Komiti i autim pinis strongpela bilif blongen long safety blong Olympic Games em bai i kamap long mun bihaen, tru em i gat ol kain tokwin long security we oli gat ripot olsem em i gat plan blong sampela laen i stap blong bomim wanpela nuclear research reactor long Sydney.
I-O-C President Juan Antonio Samaranch i tok em i holim strongpela bilif Sydney Games bai i safe.
New Zealand polis i tok oli bin painim plan blong ol Afghan Refuji blong bomim despela nuclear reactor long south Sydney long taim blong Games.
Tasol Australian authority i sakim despela plan na tok em tok em ino samting long wari longen.
Australia Gavman i tok em i wok long monitor long investigation wok igo long despela ripot, stat long mun march yet.
Australian Democrats party bai i stopim askim blong Federal Opposition long oli holim wanpela wok-painim aut igo long prais blong petrol em i wok long go antap tumas long Australia.
Lida blong ol democrats, Meg Lees i tok tingting blong Labor party blong holim despela inquiry, em kain pasin bihaenim politiks blong ol tasol blong so-of.
Tasol Opposition Treasurer mausman, Simon Crean i tok em i bilif strong olsem strongpela tingting blong publik long prais blong petrol bai i mekim ol Democrats long senisim tingting blong ol.
Crean i tok plan blongem long inquiry bai i halivim long stretim debate long ol heve em i kamap long sanis long takis long ol prais blong petrol.
Despela rebel Group, Abu Sayyaf i wok long holim kalabusim yet tupela-ten-foa hostage, namel long ol, sevenpela westerners long South island, blong Jolo.
Tasol ol Philipine pipal i stap holim ol toktok, i holim strongpela hope bai oli lusim igo fri wanpela hostage blong South africa tede.
Ginney Stein i ripot olsem, ol pipal, em oli lusim ol igo fri pinis, em long foapela meri, na lapun meri Germany, Werner Wallert, krismas blongem, faivpela-ten-ten-seven, husat oli bin kidnapim ol foapela mun igo pinis long wanpela malaysian resort ailan.
Callie Strydom, meri blong South Africa, husat man blongem i stap namel long despela sevenpela pipal blong Western kantri, oli wok long holim-kalabus yet i stap, i bin hamas long em igo fri tasol em i wok long wari yet long man blongem.
Abu Sayaf rebel i bin askim long 25-million dola bai oli ken larim igo free ol hostage.
Libyian gavman husat i bin stap insaet long ol toktok blong lusim igo fri ol despela hostage, oli biif, i bin peim traipela moni long peim release blong ol despela hostage.
New Zealand i tok ol i bin pinisim ol Peace talks long Solomon islands wantaem sampela gutpela tingting em bai i karim kaikai.
Ol despela peace tlaks oli bin holim blong pinisim ol pait namel long ol laen husat i wok long pait i nap pinis long sampela taim.
Samting olsem wan-handret kristian, bisnis na political representatives i bin holim ol toktok antap long navy sip blong Australia, TE KAHA long weekend blong toktok long ol rot blong pinisim ol despela pait.
Foreign Minista blong New Zealand, Phil Goff i tok oli raitim kamap pinis wanpela bikpela toktok oa communique em i makim na toktok long ol bikpela plan blong kamapim peace.
Goff i tok oli wanbel tu long holim ol toktok wantaem rebel Malaita Eagle force na despela bai i stat long Trinde antap long despela navy ship.
Em i tok wanpela long ol bikpela samting long toktok longen em long compenesin blong graon.
Ol pait namel long ol birua laen i kam long Malaita ailan na Gaudalcanal i nap long tupela yiar, i bin kamapim pinis dai blong samting olsem sixty pipal na planti tausan moa i lusim ol haus blong ol.
Uniting Churh long Australia i tok i gutpela long wokim ol sanis long welfare system blong halivim gut pipal na maski long despela ain blong mekimsave moa yet long ol pipal em oli wok long bngim bikpela heve long laif blong ol.
Taim em i bin givim aut ripot blongen long Social security na welfare system, em i tok em taim nau long Gavman long tingting strong na galsim gut halivim blongen igo long ol Australia pipal.
Uniting Church National President, Reverend James Haire i tok oli no save lukautim gut ol pipal i save kisim welfare oa moni aninit long despela system blong mutual obligation long gavman na employers.
Gavman bilong Australia i tokaut long nupela strongpela tingting na laik bilong em long wok bung bilong em wantaim ol United Nations Human Rights Committees.
Dana Robertson i ripot olsem, Gavman i bin glasim gut ken ol wok bilong em insait long dispela komiti sistem, bihain long ol wok painim bilong em INO gutpela long Australia.
Foran Afeas Minista, Alexander Downer i tok, long taim bihain, Australia bai stap insait long ol wok bilong UN komitis, sapos oli mekim ol senis long ol.
Olsem wanpela hap long tingting bilong em long dispela kamap, Australia Gavman bai larim tasol ol komiti i kam long Australia, sapos i gat gutpela as tru long ol i kam.
Downer i tok, dispela ol komiti ino gat i nap moni na samting bilong mekim ol wok bilong ol iet.
Oli ting planti handred ol factori insait long Victori- wanpela stet bilong Australia bai pas tete - taim ol wokmanmeri insait long ol despela factori iwok long tingting long kamapim wanpela stopwok.
Manufacturing Workers Union itok- olgeta memba bilong union insait long olgeta factori i sapotim despela tingting.
Julius Roe itok- sanap bung wantaim bilong olgeta long despela askim bai strongim industry na bai larim ol long traim winim ol bigpela samting.
Lower haus of representertive or parlimen bilong Indonesia bai statim wanpela wokpainim igo insait long ol paul wok ibin kamap insait long tupela haus moni- we oli tok President Abdurrahman Wahid istap insiat longen.
Long taim bilong vot long mekim ol wokpainim igo insait longen- 307 ol memba ilaikim ol wokpainim na tripela ino bin laikim.
Insait long despela ol paul wok- ol itok ol ibin peim moni inap long 4- million dolla long kain moni bilong America long wanpela foundation bilong National Logistic Agency- em ol isave kolim Oli tok tu olsem - insait long despela paul wok ol ibin paulim 2- million dolla halavim ikam long Sultan bilong Brunei.
President Wahid itok- em ino save wanpela samting long despela paul wok.
Oli kolim tu nem bilong sampela ol kostu pren bilong President insait long despela paul wok.
Interim Praim Minista bilong fiji, Laisenia Qarase i soim tingting pinis olsem, ol as-ples Fiji pipal tasol i mas holim ol top wok bilong politiks long kantri.
SOCIAL wanpela as-ples Fiji man oa meri tasol i mas Praim Minista oltaim, na serim ol pawa i kam aninit long en.
Fiji Militeri ibin mekim Mr.
Qarase olsem Praim Minista bihainim ku long 19 de bilong mun May.
Ol toktok bilong em i bihainim tingting na laik bilong Geroge Speight, husat nau i stap wet kot long ol sas bilong rausim gavman.
Ol Tribal Chiefs bilong Fiji bai sidaun toktok tumoro long ol as tingting bilong wanpela Constitutional Commission, husat bai givim tingting bilong em long ol wei bilong as-ples Fiji pipal i holim ol top politikal wok oltaim.
Ol as-ples Fiji pipal i holim 51-pesent bilong populesan, na Indian-Fiji i kamapim 44 pesent.
COOKS FAINENS MINISTA I GLASIM STRONG BLONG NZ DOLA!
Economic Management long Cook Islands i wok long wuas gut long strong blong New Zealand dola long dispela taim.
Strong blong New Zealand dola i bin pundau taim oli skelim em wantaim American dola.
New Zealand dola em i karensi Cook Islands i save yusim, na aste strong blong en i bin pundaun igo daun tru taim oli skelim em agensim American dola.
Cook Islands Financial Secretary, Kevin Carr, i bin tokim Cook Islands News olsem, sapos ol samting i go nogut, ministri blong em bai tokim gavman long wanem samting em i mas mekim.
Em i tok Cook Islands bai bungim bagarap sapos strong blong New Zealand dola i stap long mak nau i stap long en, inap long longpela taim.
Wanpela olpela memba bilonmmg constitutional Review Commission bilong Fiji ibin askim long oli mekim ol senis long 1997 mama lo bilong kantri na larim istap olsem.
Tomasi Vakatora ibin mekim despela askim- bihain long wanpela niupela commission bilong lukluk igo insait long wanem ol we ol bai mekim ol niupela constitution i wok we great council of chief ibin tokorait longen long despela wik.
Vakatora itok- em inolaikim ol long makim em igo insiat long despela niupela komission igo inap long interim gavman i mekim ol senis long 1997 constitution.
Ol wok painim blong lukluk long ol ples igat poisin nuklia long South Pacific, ibin painim olsem mao long faivpela-ten ol ples long wanpela-ten tri ol kantri igat poisin nuklia long ol.
South Pasifik Regional Eviroment Program ibin tok, dispela ol poisin pipia em long ol oil blong ol olpela pawa haus, em igat ol poisin nogut longen, olpela ol marasin blong kilim ol binatang na ol pipia blong ol marasin blong lukautim ol timba.
Ol dispela poisin ibin kamap long wanem ino bin gat gutpela ol ples blong tromoi ol dispela pipia longen.
Solomon Islands, Tonga, Vanuatu na sampela arapela ol kantri.
Wok moni blong mekim dispela wok painim ibin kam long lain AustAid na ol lain wokman blong ol tripela regional bodi ibin karim aut.
Ol wok bilong halavim ol pipol iwok long igo hed yet insait long Southern Stet bilong India- Andhra Pradesh bihain long traipela ren ibin wok long pudaun long despela hap.
Ol itok wara iwok long tait na iwok long solap ikam antap moa yet - na em iwok long pasim rot bilong planti ol ples istap longwe longen.
Bihainim ripot bilong Neeraj Bali- bigpela haiwara ibin hamarim despela stet bihain long 50 yar na ol itok 144 pipol idai pinis longen.
Ol ami helikopta bilong India iwok long ron igo ikam yet long despela hap bilong traim halavim na kisim aut planti thousand pipol em wara iwok long pasim rot bilong ol.
Wara ibin karim na bagrapim moa long 170 thousand hetca bilong ol farmland na 3- thouand ol rot ibin bungim bigpela bagarap tu- na oli ting kos bilong ol samting despela taim nogut ibin kamapim - em i moa long 300-million dolla.
Tete Kiribati bai tokaut long wanpela niupela takis em ilaik sasim long ol tourist igo lukluk raun long ol ailen insait long despela Pacific republic long cruis ship.
Gavman itok- ol bai apim narapela ten dolla takis long ol touris ilaik igo lukluk raun long ol lonwe ailen- bigpela tru insait long Popular Line na Phoenix ailen grup.
OL Otoriti i wok long gohet long klinimap long Woomera Detention centre long Saut Ostralia bihaen long ol illegal immigrants husat i bin kamapim trabal na pait i bin wokim paia em i bin bagarapim sikispela building.
Oli bin movim pinis tupela-ten-seven pipal igo long Adelaide blong kamap long kot long ol sas bihaenim despela trabal.
30) long ol i bin kisim bagarap.
Polis i bin usim ol tear gas, oa simuk bom na wara oa water-canon na ol narapela kain samting blong stopim ol despela pait.
Immigration Department tokman, Roger Wheatley, i tok Detention centre i wok long kamap oraet isi isi ken long wok.
Ol paia i kamap ken long ples blong holim ol refugi long Woomera, long hap olsem north blong South Australia, we wanpela pait em eitpela ten ol refugi ibin stap insait long en iwok long igo hed yet.
Immigration depatmen blong Australia, ibin tok stret olsem 13-ol sekuriti gad ibin kisim bagarap long dispela asua em iwok long igo hed yet.
Nius-meri Nance Haxton, ibin ripot olsem bikpela namba blong ol polis na sekuriti gan ino bin nap long stopim dispela trabel.
Smuk i bikpela tru long dispela tupela paia ibin kamap long dispela senta.
Ikam inap nau ol ripot ibin kamap olsem eitpela-ten ol dispela refugi em oli bin stap insait long dispela trabel, ibin bagarapim pinis, foapela ol bilding, wantaim tu recreation bilding, ples blong kaikai, skul na sampela arapela building long dispela hap.
Ol memba bilong Palamen ibin pasim wanpela pait em i bin laik kamap insait long Papua New Guinea Palamen.
Gavman Minista na Oposisan Memba ibin mekim strongpela tok nugut igo ikam long wanpela narapela long floa bilong haus.
Ol memba bilong palamen i bin kalap igo namel long Transport na Civil Aviation Minister, Bart Philemon na memba bilong Madang Open, Jacob Wama, taim wokabaut igo bilong bungim wanpela narapela.
Dispela kot ibin kamap taim ol ibin toktok long bikpela pei bilong ron long ol balus insait long kantri.
New Zealand i putim tambu igo long moa long 150 pipal bilong Fiji igo insait long kantri, bihainim ku long mun May.
Foran Afeas Minista, Phil Goff i tok, ol ino nap larim 154 pipal bilong Fiji igo insait long New Zealand, bihainim ku.
Insait long dispela taim, ol man wantaim gan ibin igo insait long Fiji Palamen Haus na kisim Praim Minista Mahendra Chaudhry na ol Kebinet Minista bilong em olsem ol hostis.
Antap tru long list bilong ol pipal, em long ku lida, George Speight, em ol i sasim pinis long wok bilong rausim gavman na nau istap wet kot long wanpela ailan kalabus.
Igat ripot long ol bisnis grup bilong Australia nau iwok long go bek long Fiji bihainim ku bilong painim ol sans bilong statim ol bisnis ken.
Fiji nau i wok long bungim ol heve long ekonomi bilong en.
Preident bilong Fiji-Australia Bussiness Council, Ross Porter i tok, wanpela grup bilong ol bisnisman bilong Australia i kamap pinis long Fiji bilong painimaut wanem kain ol bisnis sans i stap, na bilong lukim wanem ol bisnis ol bai igo insait long ol.
Dispela grup ibin wok wantaim bisnis han bilong Australia Gavman, Austrade, bilong apim na kamapim investmen insait long Fiji ekonomi.
Em i tok, dispela tim bilong faifpela pipal bilong Australia i gat laik bilong igo het long treid bilong Biochemistry, Cables bilong ol kompiutas na ol Import Export bisnis.
OL NESANAL SPOT FEDERESIN INAP BUNGIM HEVE LONG AUSTRSLIA SAPOS.
Rebecca Barrett i ripot olsem, dispela tingting i bihainim wanpela toksave blong Australia drug testing agency, olsem sampela athletes i save abrusim ol taim we oli laik testim bodi blong ol long drug.
Australian Sports Drug Agency i tok sampela athletes i bin nap long abrusim ol dispels test.
Oli no save givim rait telepon namba oa oli save go long ol hap longwe long ol taun bai ol ofisal i nonap painim ol.
Dispela Agency i tok em i save bihainim tasol toksave blong ol sporting federations taim oli laik save long we ol athlete i wok long mekim treining blong ol.
Minista blong Sports, Jackie Kelly, i tok em i wok blong ol sporting federations long givim Agency stretpela toksave bai em i ken stopim ol athlete long abrusim ol drug test.
AIDS i wok long gohet long kamap long olketa hap blong kantri, na olketa hap blong komuniti i mas wuas gut long en.
Niusman Richard Dinnen i ripot olsem, namba blong pipal i kisim pinis nupela H-I-V, i go antap long 20-pesen stat long yiar igo pinis.
2800 pipal blong Papua New Guinea nau i kisim pinis HIV, na 1031 pipal i gat pinis AIDS.
232 pipal long kantri i dai pinis long sik AIDS.
Tasol Mr Mond i tok, ating namba blong pipal i gat dispela HIV imas moa long 15-tausen, insait long kantri, em i gat tasol fo-million pipal long en.
Em i tok, i gat bikpela namba blong pipal i givim bulut i gat dispela HIV na ol nupela babi ol i karim ol long Port Moresby.
Bikpela namba tu blong sik HIV i wok long kamap long Western Highlands, Simbu na Western Province.
Ol ripot i kam i tok olsem polis long South Sulawesi, province blong Indonesia i bin holim-kalabusim tupela-ten-tu pipal, em oli bilif i bin stap insaet long ol pait namel long ol laen pipal, we planti tausan pipal i bin lusim ol haus blong ol.
Layar Putih na Calo Jambu, em ol vilis blong ol asples na ol i planti moa winim ol narapela laen.
Long sampela taim bifo, oli bin kamapim ol pait tu long ol despela vailis.
Ol pait namel long ol migrant na asples planti taim i save kamap on na of, stat long 1985.
Repot itok- French Polynesia inolaikim usim moni em frans ibin givim ol bilong halavim despela territory insait long narapela 10-pela yar- bihain long ol ibin pasim ol ples bilong traim aut ol nuclia samting longen.
Aninit long wanpela tokorait ol ibin sainim long 1996- Franch ibin tokorait long givim 137- million dolla long kain moni bilong America long wanwan yar igo long Franch Polynesia inap long narapela tenpela yar.
Tasol long result long pinis bilong 1999 financial yar i soim olsem- despela frebch territory ino bin usim sampela long ol despela moni franch ibin rerem.
Tasol ol saveman bilong ol wokmoni long hap itok- ol bai stat usim despela moni sampela taim long namel bilong yar bihain- taim oli rerem ol plen bilong ol bigpela project- olsem long ol bigpela hausing development scheme.
Ku insait long Fiji long Mun May- bai stat tete.
Bihainim ripot bilong Ofa Kaukimoce- Siaman bilong despela wok painim- Chief Justice Sir Timoci Tuivagi bai kamap tingting long sapos em iken askim nambaut planti pipol na painim aut moa long despela.
Despela tingting bai rerem ol wok na stret rot bilong oli mekim ol wokpainim igo insait longen.
Fiji Court of Appeal bai harim despela kes.
Ol narapela komiti memba insait long despela inquiry em long wanpela mafistrate yet bilong hap- Amani Rokoti Naviti na president bilong pensioner association- Fred Archari.
Wanpela solicitor bilong gavman- Sarvada Nand Sharma- iwok long halavim commitee- we emi askim ol wanwan pipol long igo givim toktok or raitim tingting na wanem samting oli save longen na givim igo long despela komiti.
Ol ibin rrausim pastaim polis commissioner- Savua bilong opim rot bilong ol mekim wanpela wok painim igo insait longen.
Praim Minista blong Solomon islands, Manasseh Sogavare i mekim tingting pinis long em bai i noken go nau long United Nations Milleniusm Summit long New York.
Sogavare na delegesin blongem, oli bin ting bai oli lusim Honiara tumora.
Tasol em i tokim pinis Solomon Islands Broadcasting Corporation em i stopim wokobaut blongem igo long New York, long wanem ol peace talks i bikpela samting moa long stap longen na tu kost blon despela trip i bikpela tumas.
Sogavare i tok em bai i kostim nau Gavman fifti-tausan Australia dola blongem wanpela long givim wanpela gfaiv-minute toktok.
Despela trip igo long new York, bai i namba-wan tri blong Praim Minista long go overseas, sapos em i bin go, stat long taim em i bin kisim pawa oa kamap Praim minista long 30de blong mun Jun.
Oli sukurim taim ken bilong despela tingting bilong kamapim ol peace toktok bilong traim pinisim ol pait kros namel long tupela lain wanpisin insiat long Solomon ailen- igo inap long Fonde.
Despela toktok ibin ina long stat tete antap long Nevy Ship bilong New Zealand- Te Kaha.
Tasol oli surukim taim ken bilong despela peace toktok- bihainim ol ripot itok olsem - ol lain rebel bilong Isatabu Freedom Movement i askim long ol niupela kompensesen long oli lusim graun, ol haus na ool narapela samting.
60) ol pipol idai pinis longen na planti thousand ol narapela inogat ol ples bilong istap longen.
Solomon Islands polis i mekim strongpela tok lukaut igo long ol bisnis long apim sikiuriti bilong ol, bihainim sampela bikpela stil pasim insait long kapital, Honiara.
Sampela man wantaim ol gan ibin ronowe wantaim moa long 35-tausen Australian dola long Honiara Casino.
Insait long narapela stil pasin, Commodiies Export Marketing Authority, ibin givim samting olsem 10-tausen dola bihain long ol memba bilong Malaita Eagle Force ibin askim strong long moni.
Deputy polis komisina bilong oporesan, Wilfred Akau itok, ol igivimol toksave igo pinis long bisnis komiuniti.
Wanpela kot oa Tribunal i wok long mekim ol investigesan wok igo long Fiji Polis Komisina, ISIKIA SAVUA, i tok bai INO ken larim ol memba bilong pablik i stap harim ol toktok.
Ofa Kaukimoce i ripot olsem, i gat ol toktok olsem SAVUA ibin stap insait long wok bilong rausim Gavman long 19 de bilong mun May.
Siaman bilong Tribunal na Chief Justice, Sir Timoci Tuivaga i tokaut tude long investigesan wok igo long SAVUA.
Em ibin tokaut olsem, ol pipal soim laik bilong ol long givim ol toktok oa raitim ol toktok bilong i mas mekim namel long tude na namba-12 de bilong mun Septemba.
Kot bilong harim toktok bilong ol pipal igo long dispela wok painimaut bai stat long Mande namba 4 de bilong Septemba.
Taim bilong pinisim dispela investigesan wok bai bihainim namba bilong pipal i laik toktok tasol igo long kot na namba bilong pipal i laik raitim long pepa na salim igo.
Tribunal bai salim ripot bilong wanem samting em i kisim igo long President.
Ol loia i makim Savua i tokaut strong olsem, em INO ibin stap insait long ol toktok olsem, em i bin halivim ku.
Palamen bilong Vanuatu i pasim ol nupela loa, bilong kamapim gutpela nem bilong em bihainim ol tok olsem, em i wanpela heven bilong ol pipal i bringim hait ol doti moni.
Financial Intelligence Unit bilong was na glasim gut na sapos em i nap long mekim ol investigesan wok long moni igo insait em ol INO klia tumas long en.
Aninit long dispela ANTI-MONEY LAUNDERING LAW ol i mas ripot igo long dispela nupela UNIT sapos oli INO klia gut long as bilong bringim moni igo insait.
Fainens Minista bilong Vanuatu, Mokin Steven i tok, dispela Financial Transaction Reporting Bill bai tokaut klia igo long ol pipal bilong narapela kantri olsem, Vanuatu bai igo het long lukim em i stap klin long ol kain doti wok olsem.
Dispela loa i kamap bihainim ol toktok wantaim ol atoriti bilong America long stat bilong dispela yar bilong putim gutpela was tru long pasim ol doti moni ino ken igo insait long Vanuatu.
Na long ol narapela nius long East Timor, Australia Foren Minista, Alexander Downer, i toksave olsem Australia gavman bai halvim long wokim nupela palimen haus blong East Timor.
Mr Downer i bin tok olsem insait long Dili, bik taun blong East Timor.
Em i tok dispela halvim i soim bikpela laik blong Australia long gohet long halvim East Timor na tu long sapotim demokrasi long hap.
Mr Downer i tok dispela nupela palimen haus bai kamap wanpela samting em bai sanap makim ol wokbung na wok-pren namel long Australia na pipal blong East Timor, na i makim tu wok blong Australia long halvim East Timor i kamap wanpela strongpela demokratik kantri long dispela rijen.
Em i tok dispela wokbung i makim kain bihain-taim em ol lida na pipal blong East Timor i save laikim tumas.
BHP Maining kampani bilong Australia bai i mas peim moni bilong ol bagarap em ibin kamapim long envairomen na peles, sapos em i lusim Ok Tedi Kopa Main.
Sir Michael i tok, em ibin tokaut klia long dispela tingting bilong gavman, insait long ol toktok em ibin holim ino longtaim igo pinis wantaim BHP.
Ol pipol blong East Timor i elektim pinis Xanana Gusmao olsem president blong lidim ol wok blong raitim wanpela konstitusen na jeneral eleksan long yar bihain.
Bipo, Xanana Gusmao i bin lidim East Timor indipendens muvmen na i save paitim ol Indonesian.
Toksave blong Xanana Gusmao i kamap president, i bin kamap taim pipal i bung long opis blong Gavana, blong makim nambawan aniveseri bihain long taim dispela teritori i bin vot long indipendens.
Oli bin votim Jose Ramos Horta na Mario Carrascalao olsem tupela vais president.
Taim pipal i bin wok long vot, East Timor pipal i bin go long Mass em Bishop Carlos Belo i bin go pas long en.
Australia Gavman na Oposisen i wok long paitim toktok yet long wanem taim tru gavman i ken yusim militari oa ami long pasim ol industrial disputes.
Tasol ol dispela toktok oli wok long paitim yet, i wok long pasim dispela loa long go insait long Senate.
Attorney-General blong Australia, Daryl Williams, i tok Australia Gavman i wanbel pinis long tripela senis em Labor Party i laik kamapim long loa, tasol em ino wanbel long namba foa senis.
Labor Party i laik bai oli mas tambu long yusim ol soldia blong pasim ol industrial disputes oa ol protes blong ol union.
Labor i tok, oli ken yusim tasol ol soldia long ol union protes sapos oli ting pipal i ken idai oa kisim bagarap.
HOWARD I SUTIM TOK LONG UNITED NATIONS!
Gavman blong Australia i tok em i belhat long harim toktok blong wanpela United Nations human rait lain olsem, human rait rekot blong Australia i NOGUT moa winim blong China na pakistan.
Australia Praim Minista, John Howard, i tok gavman bai stat long sutim strongpela toktok moa agensim ol komiti blong United Nations, tasol em bai noken tanim baksait long ol gutpela tingting i kam long United Nations.
Sampela man wantaim gan em ol ino bin luksave long ol ibin ronaweiwantaim moa long 100-tausen Dola long wanpela ples bilong pilai laki oa kasino insait long Honiara.
Ol menesa bilong kasino ino laik toktok tumas long dispela stil pasin na ol itok, dispela trabel emi samting bilong polis.
Insait long dispela sikspela mun, em ibin salim ol samting i kos 275 Million Amerikan Dola.
Ol prodakt bilong maining, olsem nikel, ibin karamapim 90 pesen long ol dispela samting ol ibin salim long narapela kantri.
Niu Kaledonia ibin salim tu ol arapela samting olsem ol abus bilong solwara.
Gavman i tok, tred akaun bilong Niu Kaledonia i luk gut nau, bihain long ol i salim moa samting long narapela kantri.
Not na Saut Korea i bin statim ken ol miting blong tupela insaitlong Pyongyang, bik taun blong Not Korea, tede.
Long stat blong dispela miting, tupela Korea i bin promis long traim na daunim moa ol bel-kros namel long tupela.
Ol bel-kros namel long tupela Korea i bin wok long gohet insait long dispela 50 yar igo pinis.
Deligesin blong Saut Korea, em i gat 5-pela memba long en, wantaim 25 asistan na tenpela niusman, i bin kisim balus igo long Not Korea aste.
Dispela miting, em bai kamap namel long ol gavman minista blong tupela sait, i blong gohet wantaim nambawan bung miting stret em i bin kamap long mun June, we ol lida blong tupela sait i bin wanbel long wok bung na traim long bringim tupela Korea i bel-isi wantai ken.
Presiden, Ratu Sir Kamisese MAra, na Presiden Josefa Iloilo.
George Speight na ol rebel bilong em.
Muanikau Accord na paua bilong givim oa soim marimari.
Em ibin sutim tok long ol ami ofisa ibin paitim sampela pipol bilong em na ol femili memba bilong em.
International Monetary Fund, em i rong na i krangki toktok.
Mike Manning, ibin mekim, inap long mekim ol arasait lain i tingting-nogut long wok Papua Niugini i mekim bilong kamapim ol senis na tu em bai daunim strong bilong Kina oa moni bilong kantri.
Em i tok, toktok em Mr Manning ibin mekim long gavman ino bin kamapim inap senis long pabliks sevis, em i rong.
Mr Igara i tok, gavman i mekim gutpela wok pinis insait long dispela tupela eria na IMF i hamamas long ol dispela wok Papua Niugini i wok long mekim.
Oli makim pinis wanpela nupela French Overseas minista bihain long oli mekim ol senis insait long kebinet bilong Frans.
Jean-Jack wantaim Palamen.
40) krismas bilong em, i wanpela pablik servant edministreta.
Em ibin statim wok politik bilongen long lokal level long 1994 na ol ibin makim em igo long French National Assembly long 1997.
Oli ting man em bai kisim ples bilong em bai igo lukluk raun long New Caledonia long taim bilong Pacific Arts Festival em bai kamap klostu.
Ikam inap nau, ol ino klia yet long sapos Christian Paul bai kamap tu long dispela bung.
Ol memba bilong Palamen insait long Papua Niugini ibin vot long sapotim ol senis long wanpela nupela loa i karamapim ol politikal pati na ol kendidet.
Palamen long wik igo pinis.
Long aste Tunde, ol ibin wari long dispela nupela loa bai inoken kisim sapot, taim 40 memba bilong Palamen ino bin stap insait long miting bilong Palamen.
Dispela nupela loa emi bilong traim strongim politik na pati sistem insait long Papua Niugini.
Manaseh Sogavare itok, gavman bilong em i laik mekim ol wok bilong abrisim ol trabel, bihain long wanem samting ol ibin luksave long ol dispela trabel i wok long kamap long kantri nau.
Em itok dispela heve i skulim ol lida olsem ol lain bilong wokim ol loa na kamapim ol tingting bilong lukim olsem ol sevis gavman i makim long en, i mas wankain long olgeta provins.
TELSTRA BLONG AUSTRALIA I KISIM BIKPELA WIN-MONI!
Bikpela telecommunications kampani tru blong Australia, Telstra, i toksave olsem, em i bin kisim bikpela profit oa win-moni tru.
Mak blong win-moni blong en i sanap makim nambawan taim tru em wanpela kampani blong kantri i kisim kain win-moni olsem long histri blong ol kampani.
Niusmeri Rena Sarumpaet i ripot olsem, moni Telstra i bin winim i go antap long 5-pesen, igo kisim 3-point-7 Bilian dola.
Bikpela bos blong Telstra, Ziggy Switkowski, i tok dispela win blong Telstra i soim hau ol kampani blong tede i ken kisim bikpela win-moni yet, maski em i bungim strongpela resis i kam long planti arapela kampani.
Siaman blong Telstra, Bob Mansfield, i tok kampani i hamamas karangi stret long dispela profit i kisim long wanem em i bekim bikpela invesmen moni em oli putim igo long kampani.
TIMOR I HAMAMAS!
Ol selebresin oa hamamas i gohet yet long East Timor blong makim nambawan aniveseri -- oa nambawan krisams bihain long taim dispela teritori i bin vot long bruk lusim Indonesia.
Niusman Geoff Thompson i ripot olsem, ol ples lain i bilas long ol bilas blong tumbuna, i bin go samsam klostu long United Nations haus long Dili nambis.
United Nation Transitional Administratoar, Sergio Vierra de Mello, i bin yusim dispela taim blong tokaut long ol nambawan salens oa bikpela wok East Timor bai mas bungim.
Em i tok wanpela long ol dispela salens em long pasim wok blong ol militia long kamapim trabal long boda.
Australia Foren Minista Alexander Downer i bin tokim pipal olsem, Australia bai halvim East Timor long wokim nambawan palimen blong en.
Mr Downer i bin tok Australia bai noke tanim baksait long East Timor.
Elektoral Ofis ibin tok, i tru olsem ol bai apim namba bilong ol sia insait long provinsal eleksin, tasol em ino bin laik toktok tumas long dispela samting.
Vanuatu Gavman na Asian Developmen Bank long ol loa Barak Sope Gavman i gat plen bilong mekim insait long palamen.
Praim Minista Sope i tok, A-D-B i tokaut long oposisan bilong em long tupela lo oa Bill em bai oli dibet oa toktok long ol insait long Palamen.
Tupela Bill i askim long moa politikal kontrol long pablik sevis.
Ripot i tok, Bank i tok lukaut long katim ol louns igo long Vanuatu sapos ol i mekim ol bill i kamap lo.
Emi tok, dispela i no makim ol tingting na luksave bilong rifom progrem, em A-D-B i givim halivim moni long en.
Sope i tok, gavman bilong em i redi long stop long kisim dinau moni ikam long Bank.
Dispela kros nau i mekim headt of State long bringim tupela Bill igo long ol kot bilong kantri.
Wanpela binsis lain bilong Australia igo kamap pinis long Fiji bilong halivim na kamapim gut ken ekonomi.
Mark Halabe i tok, dispela lain igo lukim pinis ol kastamas na saplaias na i gat strongpela luksave olsem, Fiji nau i open ken bilong wokim bisnis.
Wanpela join miting bilong Fiji na Australian Busines Councils bai kamap insait long Brisban lnog mun Oktoba.
Na long ol narapela nius long East Timor, Australia Foren Minista, Alexander Downer, i toksave olsem Australia gavman bai halvim long wokim nupela palimen haus blong East Timor.
Mr Downer i bin tok olsem insait long Dili, bik taun blong East Timor.
Em i tok dispela halvim i soim bikpela laik blong Australia long gohet long halvim East Timor na tu long sapotim demokrasi long hap.
Mr Downer i tok dispela nupela palimen haus bai kamap wanpela samting em bai sanap makim ol wokbung na wok-pren namel long Australia na pipal blong East Timor, na i makim tu wok blong Australia long halvim East Timor i kamap wanpela strongpela demokratik kantri long dispela rijen.
Em i tok dispela wokbung i makim kain bihain-taim em ol lida na pipal blong East Timor i save laikim tumas.
Ol pipol blong East Timor i elektim pinis Xanana Gusmao olsem president blong lidim ol wok blong raitim wanpela konstitusen na jeneral eleksan long yar bihain.
Bipo, Xanana Gusmao i bin lidim East Timor indipendens muvmen na i save paitim ol Indonesian.
Toksave blong Xanana Gusmao i kamap president, i bin kamap taim pipal i bung long opis blong Gavana, blong makim nambawan aniveseri bihain long taim dispela teritori i bin vot long indipendens.
Oli bin votim Jose Ramos Horta na Mario Carrascalao olsem tupela vais president.
Taim pipal i bin wok long vot, East Timor pipal i bin go long Mass em Bishop Carlos Belo i bin go pas long en.
Fiji nau igo isis long givim visa na wok pemit igo long ol pipal bilong narapela kantri bilong kamapim gut ken ekonomi bilong em bihainim heve bilong politiks long dispela ailan kantri.
Dispela tingting i hap bilong ol tingting na laik bilong Interim Gavman bilong kamapim gutpela tingting na laik bilong apim investmen insait long Fiji.
Gavman i makim tu sampela bikpela wok bilong larim ol investas bihainim sais bilong investmen bilong ol.
Ol Unions i tokaut strong ino laikim dispela na i tok lukaut olsem, em bai ino givim ol sitisen bilong Fiji wankain ol sans bilong bisnis.
HOWARD I SUTIM TOK LONG UNITED NATIONS!
Gavman blong Australia i tok em i belhat long harim toktok blong wanpela United Nations human rait lain olsem, human rait rekot blong Australia i NOGUT moa winim blong China na pakistan.
Australia Praim Minista, John Howard, i tok gavman bai stat long sutim strongpela toktok moa agensim ol komiti blong United Nations, tasol em bai noken tanim baksait long ol gutpela tingting i kam long United Nations.
New Caledonia i tokaut long rekod bikpela namba bilong ekspotos samting em i bin salim igo aut insai tlong namba-wan sikis mun bilong dispela yar.
Ol ekspot bilong dispela taim ibin kamap long 275 miliain U-S dola.
Nikal na ol narapela samting ikam long maining bisnis i makim 90 pesent.
Ol Shrimp, si kukamba na trokos sels ibin namel long ol narapela samting em i bin salim igo aut.
Gavman i tok, kamap gut bilong ekspot i kamapim gut tred akaunt bilong teritori.
Ratu Josefa Iloilo, president bilong nau.
Dispela kot pepa i makim ol samting i kamap bihainim ku long mun May.
Ofa Kaukimoce i ripot olsem, ol ibin tokaut long dispela kros insait long wanpela miting long Suva.
Ol Chiefs husat i toktok ino laikim dispela kot pepa i tok, oli bilip, ol ibin lusim fri ol hostis bihainim iet Muanikau Accord oa agrimen, na INO gat nid bilong kot papa oa loa sut.
Tu ol ibin toktok tu long tingting bilong givim marimari igolong ku lida George Speight na ol sapotas bilong em.
Chief husat i gat dispela tingting i laikim bai oli glasim gut tru Muanikau Accord na long tingting bilong givim marimari.
International Monetary Fund, em i rong na i krangki toktok.
Mike Manning, ibin mekim, inap long mekim ol arasait lain i tingting-nogut long wok Papua Niugini i mekim bilong kamapim ol senis na tu em bai daunim strong bilong Kina oa moni bilong kantri.
Em i tok, toktok em Mr Manning ibin mekim long gavman ino bin kamapim inap senis long pabliks sevis, em i rong.
Mr Igara i tok, gavman i mekim gutpela wok pinis insait long dispela tupela eria na IMF i hamamas long ol dispela wok Papua Niugini i wok long mekim.
Nesenal Palamen bilong Papua New Guinea i givim bikpela sapot long wanpela loa bilong pinisim pasin bilong ol memba bilong palamen kalap long wanpela politikal pati igo long narapela.
Dispela pasin ibin kamap pinis long planti yar pinis.
Dispela Bill, em Praim Minista Sir Mekere Morauta ibin putim igo long Palamen, i mekim senis long namba-wan mama lo bilong kantri bilong 1975, na strongim kontrol bilong ol memba bilong palamen ino ken lusim wanpela pati igo long narapela, bihain long oli winim eleksan.
Aninit long dispela lo, husat memba bilong palamen i lusim wanpela pati igo long narapla bai pinis olsem memba bilong palamen.
Dispela i bilong mekim tu ol indipendent memba bilong palamen long join wanpela rejisted politikal pati.
Manaseh Sogavare itok, gavman bilong em i laik mekim ol wok bilong abrisim ol trabel, bihain long wanem samting ol ibin luksave long ol dispela trabel i wok long kamap long kantri nau.
Em itok dispela heve i skulim ol lida olsem ol lain bilong wokim ol loa na kamapim ol tingting bilong lukim olsem ol sevis gavman i makim long en, i mas wankain long olgeta provins.
Ol i ting olsem, Suharto, lida bilong Indonesia bipo bai kamap long kot tude long ol sas bilong paulim moni oa korapsen.
Ol dokta bilong em bai tokaut sapos dispela lida bipo i fit long kamap long kot, tripela haua pastaim long kot istap long Jakarata.
Ol difesn loai bilong Suharto i tok, ol Stroke em ibin gat i mekim kru oa brein bilong em i bagarap, na dispela i mekim em ino nap bekim ol kuesten.
Ol isasim Suharto krismas bilong em 79 long stilim 570-milian dola bilong Gavman moni.
Ol Loia bilong Gavman i tok, Suharto ibin suvim ol moni lusim ol Charity Foundation em i bin lukautim igo long ol benk akaunt bilong em iet.
President Abdurrahman Wahid i tok, em bai givim marimari sapos Suharto i givim bek dispela ol moni.
Elektoral Ofis ibin tok, i tru olsem ol bai apim namba bilong ol sia insait long provinsal eleksin, tasol em ino bin laik toktok tumas long dispela samting.
Desemba taim em ino bin inap peim bek moa long Wan Million Amerikan Dola.
Na ol ibin pinisim 127 wokman long wok bilong ol.
Gavman i tok, em i mas wuas gut long laif na sidaun bilong ol pipol ibin wok bipo long dispela kampani.
Planti long ol dispela wokman i bilong Fiji na Rotuma.
Direkta bilong Pablik Prosekusens bilong Fiji ibin askim long ol i givim em moa taim bilong bekim wanpela mosen em ol loya bilong ku lida George Speight na ol sapota bilong em ibin failim.
Josaia Naigulevu, ibin askim long ol i givim em moa taim bilong bekim dispela mosen.
Ol ibin givim ofis bilong Direkta bilong Pablik Prosekusens inap long 4 kilok tete long failim ol pepa bilong en.
Port Moresby, long mun bihain.
Ol dispela selebresen bai makim 25 anniversari tu bilong ol wok-pren na wok-bung namel long Indonesia na Papua Niugini.
Megawati bai rausim karamap long wanpela piksa ol i wokim bilong papa bilong em, olpela Presiden Sukarno, insait long National Capital District Botanical Gardens.
Megawati Sukarnoputri em i wanpela bikpela hona long PNG.
Ol sumatin blong Solomon Islands long Papua New Guinea i tok gavman blong ol ino moa salim ol moni na dispela i mekim na oli nogat kaikai na ol narapela liklik samting.
Dispela heve i kamap taim sampela wik tasol nau i stap blong ol semesta eksem.
Wanpela-ten-5 sumatin husat i holim ol Solomon Islands gavman skolasip, nau i skul long Goroka University kempas.
Secretary blong Solomon Islands Students long Goroka, em ino laik bai mipela tokaut long nem blong em, i tokim Radio Australia olsem, klostu bai oli rausim samting olsem faifpela sumatin long haus blong ol na ol narapela i wok long salim sigeret long kempas blong kisim liklik moni.
Queen Elizabeth blong Britain i save givim.
30 man meri tasol long wanwan taim.
National Executive Council husat bai bihainim rekomendesin bilong Honours na Awards Committee.
Bihain bai Kebinet i tokaut gut long ol arapela hona na awod.
Kebinet bilong Tonga ibin givim tok-orait long ol plen bilong kirapim wanpela nesenel universiti pastaim long yar 2002.
Gavman i redi nau bilong makim wanpela lain bilong mekim wok-painim long dispela nupela universiti.
Em i tok, dispela universiti bai ofa-im gutpela kualiti edukesin na sasim liklik moni long en, na bai larim ol long usim ol halivim moni insait long Tonga yet.
Long dispela taim ol i save usim dispela halivim-moni long salim ol sumatin igo skul long narapela kantri.
Universiti bilong Saut Pasifik long Suva.
Insait long Australian Rules Football, Essendan ibin winim gren fainal, taim em i winim Melborune long 60 points.
Esendon ibin skorim 19-21-135 na Melbourne 11- 9-75.
Samting olsem 90-tausen pipol ibin go long lukim dispela bikpela gem long Melbourne Cricket Ground.
Allan Kemakeza, husat ibin stap-kalabus long han bilong ol long West Guadalcanal inap long tenpela dei.
Isatambu Freedom Movement ibin reidim na kukim femili-viles bilong Deputi Praim Minista long Savo Island long namba 21 de bilong mun Ogas.
Ezekial Alebua, na ol rijonal komanda bilong Isatambu Freedom Movement.
Insait long ol narapela samting i kamap, ol intanesenel tred union ibin wanbel long bihainim wanpela promis long inoken tokim na suwim ol gavman bilong ol long putim ol kainkain tambu antap long Solomon Islands.
David Tuhanuku, ibin kisim dispela promis, bihain long em ibin putim-aut wanpela pepa long ol trabel i kamap long Solomon Islands, long miting bilong South Pacific Oceania Council of Trade Unions insait long New Zealand.
Em i tok, ol deleget ibin wanbel olsem ol trabel i kamap long Solomon Islands ino wankain olsem trabel i kamap long Fiji.
Ol militeri atoreti bilong Burma ibin reidim na kisim hetkota bilong National League for Democracy pati bilong Aung San Suu Kyi, na bihain ol ibin kisim planti pepa bilong ol.
Polis ibin reidim dispela peles bihain long militeri gavman i tok, ol ibin bringim Aung San Suu Kyi na sampela sapota bilong em long wanpela peles arasait long kapital siti igo bek long Rangoon.
55 yar, na sampela NLD sapota ibin kemp insait long ol kar bilong ol, kolostu long Dallah taun stat long namba 24 de bilong mun Ogas, taim ami gavman ibin pasim ol long go long wanpela pati miting.
Dispela hetkota em i wanpela praivet haus i stap long north eria bilong Rangoon.
Amerika na Britain husat ibin go long dispela hetkota bilong National League for Democracy.
Oli bihainim toktok bilong wanpela tokman bilong Foren Ministri long tok olsem China i laik bai America i holim moa toktok long dispela samting long lukim olsem oli kamapim wantaim wanpela tingting em bai hamamasim laik bilong olgeta pipol long wold.
Mr Clinton husat bai lusim ofis long mun Jenueri ibin putim dispela tingting bilong ol wok bilong defens igo long han bilong husat manbai kisim ples bilong em na tok igat planti ol askim istap yet na em bai ino stret long ol i mekim moa test.
Tobolar Copra Processing Authority long kantri i bungim heve long moni.
Em i tok, Tobolar Copra Processing Authority ibin lusim bikpela moni tru.
17-tausen pipol i save stap long ol ailan bilong Marshall Islands na kopra em i wanpela rot na bisnis tasol i stap long ol i kisim moni.
Kos bilong dispela masin inap long 100-tausen Amerikan Dola, na long dispela taim ol i redi-im bilong emi luk olsem wanpela basis long Frans, tasol kolostu nau bai ol i senisim long mekim i luk olsem Noumea Harbour.
Nambawan long ol tu-tausen manmeri bilong pilai i wok long sidaun gut nau insait long Olympic Village long Homebush Bay insait long Sydney.
Finland, Cuba na Iceland.
Oli laikim yet sampela taim bilong kisim gut win bihain long longpela ron bilong ol long ol balus.
Man igo pas long lain bilong America, Sandy Baldwin ibin hamamas long ol ples bilong slip, we em ibin tok, emi gutpela moa long dispela ol ibin rerem insait long Atlanta long Amerika.
Queensland long Australia i wok long galasim het bilong man em ol ibin painim insait long bel bilong wanpela pis.
Cairns long Trinde, tasol ol ino bin inap long painimaut dispela het i bilong husat tru.
Ol ibin painim dispela het insait long bel bilong wanpela kain pis ol i kolim Black Spot Cod em ol ibin pulim long solwara kolostu long Townsville.
Cairns, na bihain wanpela wokman ibin painim dispela het bilong man taim em ibin katim dispela pis bilong klinim na salim.
Sande long Townsville, tasol ol ino save sapos dispela het ol ibin painim long bel bilong pis em i bilong em.
Ho Chi Minh.
Long dispela yar, Vietnam tu ibin selebretim 25 anniversari bilong pinis bilong Vietnam Woa na namba 70 anniversari bilong Kommunis Pati.
Immigresan Minista bilong Austrlaia i tok, nupela ripot bilong United Nations Human Rigths isoim bipela sapot igo long Howard Gavman.
Ripot, em UN Committee on Economic, Social na Cultural Rigths, i autim strongpela wari long ol kain sidaun na lukaut ol Aborigines olsem em i stap daun makim wantaim ol narapela lain pipal bilong Australia.
Tasol, Minista, Phillip Ruddock, i tok, ripoti luksave tu na laikim ol wok gavman i mekim bilong kamapim gut ol kain heve na sidaun bilong Aborigines.
Em i luksave na laikim olsem, i bin gat wanpela bikpela tokaut bilog Palamen long bikpela tingting na sore.
Bank Employees Association bilong Fiji, i mekim strongpela toktok igo long Westpac Bank bilong Australia long em i daunim namba bilong ol haua em 120 wokman-meri bilong em i save wok long en.
Hetman bilong ol wok bilong Westpac long Fiji, Trevor Wisemantel, i tok benk i mekim dispela bihainim ol heve bilong May ku ibin kamapim.
Em i tok, ku ibin kamapim bikpela heve tru igo long ol bisnis bilong benk.
Em i tok, Westpac i laik kamapim PART-TIME wok bilong ol wokman-meri bilong em wantaim moa moni igo long ol insait long tupela yar ikam.
Association na Interim Minister bilong Labour, Ratu Tevita Moemoedonu i mekim strongpela toktok ino laikim dispela tingting.
Minista i tok, Westpac i mas traim long holim bek ol wokman-meri bilong em long dispela taim we olgeta pipal i safa bihainim heve bilong moni.
Union i toksave igo pinis long Ministri bilong Labour long laik bilong em long STRIKE oa holim stop-wok.
58) pipal i bin dai long wanem nogat win oa air igo long ol.
Despela tupela man, em oli laif yet long despela cross-channel trip i kam long Zeebrugge long Belgium igo long Dover port long England, i wok long halivim polis long Netherlands long lukluk igo long despela birua blong pipal.
Oli tok taim oli bin lusim Rotterdam blong go long Dover, oli bin tokim ol long noken meknois antap long trak.
Planti long ol illigal immigrant i kam long Britain, i save long China, Na Sri Lanka i second longen.
Wanpela meri, krismas blongem tupela-ten i sik nogut tru long Royal Adelaide Hospital, bihaen long wanpela accident em moa long tupela-ten yangpela pipal na ol narapela i bin bungim heve longen long Adelaide show asde nait.
Natalie Larkins i ripot despela Spin Dragon ride i bin bruk long ol hinge na pundaon igo long graon.
Despela birua i bin kamap, bihaen liklik long seven kilok asde nait, long show rally em i bin pulap long pipal.
Oli bin kisim tupela-ten-seven pipal igo long hausik.
Wanpela meri, krismas blongem twenty, i bin kisim bikpela bagarap tru na oli oli bin kisim em long kisim emergency surgery na nau em i sik yet i stap.
Narapela tupela meri, krismas blong ol, tupela-ten-wan na wanpela seventeen, i sik tu long hausk tasol oli oraet na narapela i bin sik nongut tu.
Nicolas Wilson blong Workplace Servies i tok, oli noi nap tokaut kwik long wanem samting na despela birua i bin kamap.
Wilson i tok despela Spin Dragon ride ino bin save bruk daon bifo na long Fraide moning oli bin inspect longen na givim all clear bai oli ken usim.
Ol pikinini i sik long Afghanistan i wok long bungim heve, long ol pait namel long ol strongpela Islamic bilif blong Taliban husat oli lukautim kantri na ol rul blong U-N long halivim pipal.
Tu-handret-na-faivpela-ten sik pikinini long bikpela hausik long kantri blong ol pikinini, i no kaikai gut, oli wok long kisim brad, carrot, potatoe na wara long wanem em i gat kros long putim ol meri long wok.
Taliban i putim tambu long ol meri Afghanistan long noken wok long ol foreign aid group.
World Food Program i bin pinisim sevenpela Afghianisatn meri i bin save wok longen, oli larim ol tasol long lukautim halivim igo long ol meri, aninit long Islamic law em Taliban i bihaenim.
Tokman Peter Goossens i tok despela i bin mekim na oli bin kirap na stopim halivim long kaikai igo long foa-tausan sik pipal long hausik, ol man meri na pikinini wantaem.
Planti soldia tru long Japan i bin kamap long stap insaet long anti-earthquake exsesais blong dispela yiar long capital, Tokyo.
115 helikopta-balus na 22 ol bot.
Long yiar igo pinis i bin gat 500-soldia tasol i bin stap insaet long en.
Oli bin pasim bisi stret long Tokyo, Ginza boulavard i nap long wanpela hawa, bai despela exercise i ken gohet tede, ol kar wantaem gan, na ol soldia i bin blokim na long same taim ol helikopta i bin wok long flai raon antap.
Narapela raun bilong ol Bougainville pis proses toktok bai stat long Rabaul tumoro, insait long East New Britain provins.
Bougainville Affairs Minista, Sir Michael Somare, na ol Bougainville lidas bai stap insait long ol toktok, em bai oli holim long foapela de olgeta.
Praim Minista bilong Papua New Guinea, Sir mekere Morauta, i tokaut stret olsem INO gat sans long Bougainville i bruk lukim ol narapela hap bilong Papua New Guinea.
Tasol insait long wanpela tokaut igo long Palamen long Fraide, em ibin tok, gavman i kamap wantaim wanpela tingting bilong Bougainville, olsem bai em i givim em inap rum bilong em i ken igat moa politikal pawa.
Emi tok, ol bai bringim bek ol tingting ol lidas ibin pasim long en insait long ol toktok dispela wik, igo long Kebinet, putim igo pas long ol pipal bilong Bougainville na bihain putim igo long palamen long em i ken pasim tingting bilong en.
Wanpela toy maker long Southern China em oli tok i save saplaim ol promotion gift blong fast food bisnis, McDonald i stat pinis long rausim ol yangpela pipal i save wok longen bihaen long wanpela Hong Kong Niuspepa i bin raitim kamap stori longen.
South China Morning Post, ino long taim igo pinis i bin karim ripot olsem ol pikinini, wanpela-ten-foa krismas blong ol, i bin save wok long ol sweatshop condition long City Toys na foapela factori blongen long special economic Zone long Shenzhen.
Hong Kong Union Woker Monina Wong, husat i bin go lukluk long City Toys long wik i pinis, i tok despela ripot i bin mekim na oli bin wokim bikpela wok long chekim ol idenity cards, na olsem oli bin pinisim planti ol woka em ol underage.
Ol Airline technician i bin painim bodi blong wanpela Russia man long wheel spes blong wanpela Boeing 737 jet balus.
Oli bin painim long Amsterdam ples-balaus bihaen long despela K-L-M balus i bin kam bek long Moscow.
Despela man, husat krismas blongem i bin tupela-ten-wan i bin putim sampela kolos antap long wanpela narapela na em i bin wok long karim tu passport.
Polis i tok ating em i bin dai long kol na ino bin gat i nap oxygen oa win long em i ken laif longen.
Long taim we de bilong Sydney Olympics i stat, hetman bilong Organising Committee, Michael Knight i tok, bikpela wari bilong em nau em long trensport sistem bilong siti.
Sampela tausen ol Athletes na ofisal i kamap pinis na oli ting samting olsem 700-tausen turist tu bai ikam.
Knight i tokl i tru ol i wok long igo het salim ol tiket, na bai nap karamapim 100-milian dola sot long baset, igat iet wan oa tupela narapela wari.
Ku lida bilong Fiji, Geroge Speight bai kamap ken long kot tumoro long ol sas bilong rausim gavman bilong kantri.
Ol i sutim tok igo long George Speight na narapela wanpela-ten sikis long stap insait long wok bilong rausim gavman oa ku.
Ol nau i stap wet kot long kalabus antap long Nukulau ailan.
Mejistret Temo i bin tok long wik igo pinis olsem, tingting ol i pasim insait long kot bai bihainim sapos marimari tingting ol ibin oferim igo long Speight i gutpela iet oa nogat.
Ol ibin givim dispela marimari tingting oa Immunity Decree taim em ibin holim pasim ol Kebinet Minista insait long Palaman Haus.
Na tu long tumoro, wanpela kot bai harim ol toktok sapos Polis Komisina, Isikia Savua ibin stap insait tu long ku.
Savua, em nau oli mekim em i lusim wok bilong em pastaim, i mekim strongpela toktok ino laikim tingting bilong holim dispela kot long praivet oa ol memba bilong pablik ino ken stap long en.
Em ibin tokim Fiji Television olsem, polis i wok long mekim ol investigesan wok sapos ku na MAHOGANY FOREST em nap bringim 68-milain U-S dola i ikam wantaim.
SYDNEY OLYMPIC GAMES BAI SOIM AUST.
Lain, Australia Council for Overseas Aid i tok, ol bai glasim na wuas gut tru long Human Rigths rekot bilong Australia long taim bilong Sydney Olympic Games.
Samantha Hawley i ripot olsem, kaunsel nau i holim konfrens bilong em long dispela yar insait long Canberra long dispela wiken.
Council for Overseas Aid i tokaut long bikpela wari bilong em long nupela tingting bilong Federal Gavman long ol International Treaties na i askim long Gavman i tokaut klia long ol tingting na laik em i gat bilong mekim ol senis.
Bihain long ol ripot i mekim strongpela toktok INO laikim pasim bilong ol Human Right heve, wanpela long ol Mandatory Sentencing, Howard Gavman ibin tokaut long tingting bilong em long daunim ol trip bilong ol United Nations Committees ikam long Australia, na ino laik sainim wanpela agrimen INO laikim ol paisn nogut igo long ol meri.
Kausnel i tok, dispela pasin bilong Australia bai opim rot bilong ol narapela gavman insait long rijen, husat i gat ol rekot nogut tru bilong Human Rigths long ol tu i NO bihainim na wok aninit long ol International Treaties.
Geoff Thompson reports the military says the opposition has links to other groups which advocate violence.
Thousands of East Timorese have illuminated the territories capital with Candles, marking the anniversary of the start of last years campaign of destruction by pro-Jakarta militia.
Di Martin reports from Dili.
The scandal surrounding the American company, Firestone and a faulty batch of tyres has assumed new proportions.
The National Highway Traffic Safety Administration has required Firestone to recall another 1.
The organisation has been urging drivers to replace their Firestone tyres, if necessary at their own cost.
In parts of the US particularly in the South, where the majority of fatal accidents occurred, tyres are now in very short supply.
The number of deaths attributed to the faulty products in the US has risen from 62 to 88, with 250 people injured.
In Venezuela authorities have registered 47 Firestone-related deaths after tyres burst and caused a series of major accidents.
International Olympic Committee President Juan Antonio Samaranch has arrived in Sydney for a series of meetings with officials ahead of the start of the Games next week.
As Kevin Wilde reports, the Sydney games will be the last for Mr Samaranch as leader of the Committee.
United Nations peacekeepers in East Timor have called for the rules of engagement to be relaxed to help them deal more effectively with armed militia groups.
The U-N, which has already lost two peacekeepers to the militia since July, has submitted the request to U-N headquarters in New York.
It wants the U-N to give peacekeepers permission to open fire on armed militia if they appear hostile and ignore warnings to surrender.
The move comes amid criticism from the East Timorese leadership that the U-N is not doing enough to curb the infiltration of militia into East Timor.
Plans to reduce the number of U-N peacekeepers in the eastern part of the territory have now been shelved.
Ibin igat sampela gutpela tok ibin kamap insait long ol toktok long bihaintaim bilong Bougainvville.
Richard Dinnen ripot na itok-ol bai askim Gavman bilong Papua New Guinmea long tokorait long wanpela vot bilong painim aut tingting bilong olgeta pipol long bihain taim bilong Bougainville.
Mama lo bilog Papua New Guinea ino toktok or larim referendum - tasol long wik igo pinis- praim minista- ibin tokaut long senisim despela.
Long sem- i luk olsem em ino laikim oli kamapim wanpela referendum long despela askim bilong Bougainville.
Insait long ol toktok insait long Rabaul- Bougainville Affairs minista bilongen- Sir Michael Somare ibin tokorait long ksim despela tingting bilong referendum bilong Bougainville igo long cabinet.
Ol toktok istap insiat long despela tingting- ibin tok wanpela samting long ol askim bilong Independence.
Sir Michael na ol lida bilong Bougainville ibin kamap wanbel tete- we em ibin luk olsem bai inogat wanpela samting bai kamap longen tupela de igo pinis.
Ol toktok bilong bihain-taim bilong Bougenvil long sait bilong politik bai go het tete insait long Rabaul long Papua Niugini.
Bougenvil, pastaim long pinis bilong dispela wik.
Tete emi nambatri dei bilong dispela bikpela raun bilong ol toktok namel long ol lida bilong Bougenvil na Papua Niugini gavman.
Ol lida bilong Bougenvil ibin go kamap long Mande wantaim ol bikpela bel-koros long gavman i wok long slo tumas long mekim ol samting, na sampela ibin wok long tok olsem, ating ol dispela toktok bai bruk-daun.
Tasol, koros i pinis nau na tingting i senis.
Papua Niugini husat ibin dai.
Ol i lukim dispela disisen bilong em long stap, olsem wanpela sain oa samting em i soim olsem ol inap long kamapim sampela gutpela samting long dispela toktok na iken kamapim wanpela agrimen pastaim long pinis bilong dispela wik.
Ol union blong Australia i tok lukaut long kamapim ken ol tambu long trade wantaim Fiji.
President blong Council of Trade Unions blong Australia, Sharon Burrows nau i kam bek tasol long wanpela lukluk raun igo long Fiji.
Em i tok, sampela sapota blong George Speight i stap insait long Gavman blong Fiji na planti pipal long Fiji, i wok long poret yet.
Envairomen grup Greenpeace ibin tok-hamamas long wanpela ripot, em Australia ibin givim moni long en, long ol posin-kemikal insait long Saut Pasifik.
13 Pasifik kantri.
Em i tok, em ino stret long dispela ripot i tok long ol imas kukim ol dispela posin-kemikal, long wanem ol i tambuim pinis dispela kain samting insait long Australia.
Polis bilong Indonesia insait long Eastern Provins bilong Papua ibin sut long ol gan bilong rausim ol lain isave sapotim Independence longen ibin koros.
Mark Bowlinbg ripot olsem- pastaim ol lain bilong sapotim Independence ibin apim flag bilong ol separatist, tasol polis ibin pulim despela flag na despela ibin mekim ol belhat na oli bagarapim ol samting.
Western District bilong Manokwari Inogat ol ripot long ol pipol i kisim bagarap longen.
Em itok polis ibin sut long ol gan tupela taim.
Insait long Mun January - President Abdurrahman Wahid ibin tokaut olsem -ol iken apim despela flag bilong ol- tasol bihain em ibin tok- ol iken apim flag bilong ol klostu long flag bilong Indonesia na Morning star imas noken winim or abrisim flag bilong Indonesia.
Tasol insait National Assembly meeting long mun igo pinis-MR.
Wahid ibin senisim tingting ken long ol mas noken apim flag bilong ol separatist na em ibin tok em inolaik lukim ol kainkain lain ilaik brukim nambaut Indonesia.
Attorney General bilong Indonesia ibin givimaut ol fomol samons long 19 saspek oa pipol em ol i ting ibin kamapim ol trabel na pait long East Timor long yar igo pinis.
Ol narapela saspek, em long tenpela polis na ami ofisa, olpela gavana bilong East Timor, tripela memba bilong ol milisa geng na tupela olpela mayor.
Tasol, ol defens loya bilong ol general i tok, ol i wok long tingting long salensim dispela kes insait long Supreme Kot.
Kot, long wanem palamen ibin sakim pinis.
NELSON MANDELA i lukim Edukesen olsem samting blong stretim rot long gutpela sindaon i ken kamap namel long ol bilak na white pipal.
Tede, oli bin givim wanpela namba oa honorary degree, olsem Doctor of Laws igo long Mr.
Despela namba, i makim hatwok blong Mr.
Mandela long bringim freedom igo long South africa na tok longem olsem em wanpela biknem man pastaem long em i bin kamap statement long taim blong u me.
Mandela i bin tokim seremoni, South Africa na Australia i gat wankain history long colonial-taim blong ol na tu long kain long kain kala pipal blong ol i bruk na tu oli gat wankain history long pait.
Britain ibin go na kolonaisim New Zealand.
Associate Maori Affairs Minista Tariana Turia ibin mekim dispela tok-sori bihain long Praim Minista Helen Clark ibin tokim em.
Jew we ol Nazi ibin kilim na bagarapim nating planti Jewish pipol long taim bilong woa.
Em ibin toktok long ol bikpela heve na bagarap i save kamap long laif bilong ol pikinini namel long ol Maori pipol bilong New Zealand.
Infomesin Minista blong Fiji i tok raon blong Mahendra Chaudhry igo long ol overseas kantri blong rabisim Fiji i soim long ples klia, em i laik kisim bek wok blong Praim minista na tok long em olsem em i hangare long holim pawa.
Oli bin rausim Chaudrey long coupe.
Ol despela toktok i kamap bihaen long Mahendra Chaudhry i bin kamap long television show, long Britain we em i bin askim ol kantri long wol long noken isi long sutim tok long Fiji na mekim em i putim bekGavman blongem long lukautim kantri.
Ratu Inoke Kubuabola i tok Mr.
Chaudrey ino wari long kantri na pipal blongen.
Chaudhey i bin tok em tru gavman blongem ino bin laik harim planti toktok kros na complain i kam long ol asples Fiji pipal na em i sutim tok long Home Affairs Minista, olsem em rong blongem long ino bin laik harim ol wari blong ol asples Fiji pipal.
Minista i bin adoptim tu declartion em bai i soim wok blong ol gavman long despela samtiing long region na stretim gut bagarap long environment em i bin save stap bifo.
Ol Minista i kam long foapela-ten-tu kantri i bin go stap long despela miting long Japan.
Wanpela Kot insait long Jakarta ibin putim olpela Presiden Suharto bilong Indonesia aninit long siti arest inap long narapela tupela mun.
Dispela oda bilong Kot bai stat long Fonde na stap inap long namba 5 de bilong mun Novemba.
Dispela Kot i tok, em i mekim dispela samting long redi long kot kes bilong Suharto long ol sas bilong korapsen.
Em tu ibin kamapim tingting olsem ol bai harim kot kes bilong Suharto insait long haus bilong em yet, long abirisim toktok ino-laik bilong ol dokta bilong em, husat ibin fosim ol long pasim-pastaim kot kes bilong Suharto inap long tupela wik.
Ol ibin sutim tok long Suharto, krismas bilong em 79 yar, long em ibin stilim moa long 500-Million Amerikan Dola long kantri, taim em ibin holim paua inap long 32 yar.
Nambatu hap bilong kot kes bilong em, em bai stat long Fonde, bai harim ol toktok ikam long ol praivet dokta bilong Suharto na tuwanpela medikal tim em gavman ibin makim.
Wanpela international media freedom group i askim pinis Kiribati long larim wanpela man blong raitim kamap nius blong AFP long stap long forum leaders summit long Tarawa long mun bihaen.
Laen oli kolim Reporters Sans Frontiers i raitim pas pinis igo long President blong protest agensim tingting blongem Kiribati gavman long noken givim Media Accreditation card igo long Michael Field.
Em i tok I gutpela long Kiribati long sainim despela international Covenant long Civil na Political Rights, em i wuas na lukautim gut freedom of expression.
Long december, 1999, oli bin putim tambu long Michael Field na oli bin stopim em na tokim em long lusim despela ailan kantri, bihaen long em i bin raitim kamap wanpela stori long kains sindaon em ino gutpela long laif blong pipal long Tarawa.
Wanpela jumbo jet balus blong Japan wantaim 377 pipal antap long en, i bin go bek long Jakarta, bihain long trabel ibin kamap long ensin blong en.
Dispela pasindia balus i bin wok long ron igo long Narita.
JAL FLight 726 i bin lusim bikpela ples balus long Jakarta, tasol 20-minute bihain long em ibin lusim ples balus, pilot ibin toksave long ol pasindia olsem, balus bai mas go bek long Jakarta.
Ino wanpela pasindia ibin kisim bagarap long dispela asua.
Long yiar igo pinis, narapela tripela Pasifik ailan kantri tu i bin joinim United Nations.
Ol despela kantri em long Kiribati, Nauru na Tonga.
UN Secretary General, Kofi Annan i tok ating Tuvalu em wanpela long ol liklik kantri tru long U-N, tasol em wanpela long ol gutpela na peaceful kantri.
Em i tok long taim, we planti long ol liklik kantri nau i wok long stap insaet long ol trabal olsem paitkros, Tuvalau em i wok long stap isi na strong long wok blongen.
Annan i tok Dispela Pasifik ailan kantri i soim em i wok long gopas long wok blong lukautim environment olsem long wok blong daonim greenhouse gas.
Taim em i declarim olsem United Nations em forum we oli ken harim toktok na wari blong ol kantri long wol, maski sapos em liklik tru, em i bin tok em i holim strongpela bilif nek blong Tuvalu bai kamapim gutpela samting insaet long UN famili.
Foreign Minister blong Australia, Alexander Downer, i tok, United Nations i tok oraet pinis long tingting blong Australia olsem, oli kamapim gut dispela organisation.
Prime Minister i bin bungim Secretary General blong United Nations, Kofi Annan long New York na tok aut long ol tingting no-laik blong Australia na nupela tingting i lukluk long United Nations.
Mr Downer i bin tokim Australia palaman olsem, Mr Howard i bin tok klia long tingting blong gavman blong em olsem, ol i mas kamapim sampela senis insait long United Nations.
Wanpela sinia koalisen patna long Vanuatu gavman ino bin laikim wanpela ofa bilong Opposisen long go bung wantaim ol na fomim wanpela nupela gavman.
Insait long wanpela leta em sampela lain ibin givim-hait long wanpela Vanuatu niuspepa, lida bilong Opposisen Vanuaku Pati ibin askim Serge Vohor bilong United Moderates long lusim gavman na fomim wanpela nupela gavman wantaim Opposisen.
Ol ibin givim-hait dispela leta igo long Vanuatu Weekly Niuspepa.
Dispela leta i tok, sapos ol ino bungwantaim, dispela tupela bikpela pati bai kamapim heve long politik long kantri na tu long narapela eleksin long yar 2002.
Tasol, Mr Vohor ino bin laikim dispela ofa, na i tok, nambawan bikpela samting nau, em i bilong lukim olsem gavman bilong nau i stap strong.
Australia wanbel long wanpela tingting fopela kantri imas sidaun na toktok long ol samting ikam inap insait East Timor.
Portugal na East Timor.
Foren minista bilong Australia- Alezander Downer itok- meeting namel long despela fopela kantri bai kamap bihain long lukluk raun bilong President Wahid ikam long Australia.
President bilong Indonesia ibin kamapim despela tingting bilong ol fopela kantri i sidaun na toktok long ol heve bilong East Timor- taim em ibin bungim praim minista bilong Australia- John Howard insait long New York.
Downer itok- bilong rerem wokabaut bilong President Wahid, ol bai holim annual Australia- Indonesia Ministerail forum long namba wan wik bilong mun October.
Wanpela meri blong Norfolk Island, Rhonda Griffiths, i tok oreat pinis long kisim wok blong Cultural Affairs Adviser blong Secretariat blong Pacific Community-S-P-C.
Sampela long ol wok blong em, em long kamapim ol trening program blong developim staff skills long Pacific Islands cultural institutions, olsem ol museums na libraries.
Em bai halivim tu wantaim ol lo blong lukautim gut save blong pasin tubuna na tu promotim ol traditional art long ol hap blong Pacific.
Dola bilong Australia ibin go het long lusim strong bilong en, maski namba bilong pipol inogat wok ibin go daun.
Karensi oa moni bilong Australia ibin go het long pudaun, na em ibin go daun aninit long 56 Amerikan sents nambawan taim insait long tupela yar.
Euro Dola em tu i wok long pudaun nau.
Australia i stap nau long marimari bilong moni i mekim wok raun long wold, na igo insait long moni bilong Amerika.
Christian Paul, nupela Overseas State Secretary bilong gavman bilong France i holim nambawan miting bilong em wantaim ol politisan bilong ol French Pacific Territories.
Paul ibin bungim long stat bilong wik long Paris.
Bikpela samting ol i toktok long en, em long wanpela Bill bilong senisim French Constitution bilong larim French Polynesia i kamap wanpela ovasis kantri na ino ovasis teritori em oli save kolim nau.
Presiden Floss ibin givim gutpela luksave na tingting long ekonomi na kain sidaun bilong pipal, na i tok, mak bilong moni makim wanwanmanmeri i antap long 15-tausen Amerikan Dola, na i antap winim ol narapela Pasifik kantri.
Tasol oposisan na man husat i kempen long independens, Emile Vernaudon i tok, French Polynesia INO wok gut.
United Nations long West Timor.
Mr Downer i bungim pinis Ambassador blong Indonesia long Australia, blong autim tingting no-laik long dispela trabel we ol i bin kilim dai tripela aid-woka blong United Nations.
Ambassador i bin tokim Mr Downer olsem, Indonesia i salim pinis narapela wan-tausen soldia moa i go long West Timor.
Mr Downer i tok, em i bin tokim em stret olsem, Indonesia imas mekim sampela samting long Mr Gutteres.
Bikpela Indian-Fijian politikal pati na ol komuniti grup long Fiji i tok, oli noken stap insait long wok blong lukluk ken long constitution oa mama-lo blong kantri.
11) memba long stap insait long Constitutional Review Commission.
Tasol fopela ples oli bin larim istap blong ol Fijian Indian blong kisim, i wok long stap yet.
Man husat igo pas long Fiji tim bilong Sydney Olympic Games, John May, i tokaut strong na bekim ol pipal husat i askim long bikpela kos bilong salim tim.
Sydney, na faivpela long ol ibinkualifai.
Indonesia i salim sampela moa soldia igo long West Timor bihain long ol milisa paitman ibin kilim tripela wokman blong United Nations.
Ol i bin kamapim dispela pait blong bekim dai blong wanpela militia lida blong ol.
Hai Komisina bilong ol refugi i bin sutim tok long ami blong Indonesia long sanap tasol na larim ol milisa i kilim dai dispela tripela aid-woka.
Lida blong East Timor, Jose Ramos Horta i tok, nambawan taim oli bin mekim tok lukaut long ol wokman blong United Nations, em long wanpela wik igo pinis, na oli bin igo askim Indonesia long wuas na lukautim ol.
Nau yet, hetman blong Australia Armi i tok, ol soldia i wok wantaim United Nations long East Timor, i mas stap wuas gut, nogut moa pait bai kamap.
Lieutenant-General Peter Cosgrove i tok, ol United Nations pis kiping soldia imas wuas gut na redi long ol pait ikam long milisa.
Pastaim long dispela, kampani ibin tok ol benk bai inoken go het long givim halivim moni igo long ol wok insait long Fiji.
Gavman i tok, ol ibin mekim moa long seven na haf tausen pipal i lusim wok bilong stat long ku long mun Mei.
Ol nius ripot i tok, namba bilong ol pikinini igo long skul i go daun tu, longwanem ol papamama inogat moni bilong baim ol skul fi.
Rio Tinto Maining kampani insait long Amerika tete.
Rio Tinto ibin ronim Bougenvil Kopa Main.
Wanpela loa kampani bilong Melbourne, husat ibin kotim na winim BHP long ol bagarap em ibin kamapim long envairomen long Ok Tedi Kopa Main, i wok long halivim ol loya insait long Amerika.
Nick Styant-Browne i tok, dispela kes bilong ol papa-graun egensim Rio Tinto i strong.
United Nations Millennium summit long New York.
Em i tok, dispela senis long klaimet bai bagarapim ol kommuniti na ekonomi bilong kantri.
Ambassador Slade i tok, Samoa na ol arapela liklik ailan kantri bai kisim bikpela bagarap moa long klaimet-senis, winim ol arapela kain taim-nogut na birua.
Democratic Alliance Pati nau i ronim Gavman long Cook Islands, i tok, em i givim ful sapot long Foreign Affairs Minister, Doctor Robert Woonton.
Prime Minister, Doctor Terepai Maoate i tok, pati igat wari long dispela askim blong Cook Islands Herald niuspepa long Minister Woonton i mas resain, tasol em ino sapotim dispela tingting.
Em i tok, kantri imas tok tenkiu long Doctor Woonton long hatpela wok long pablik sevis na bikpela wok i mekim insait long dispela eitpela yiar i bin stap olsem wanpela minista.
Nau yet, polis i daunim pinis wok-painim oli bin wokim long lukluk long tok poret long kilim dai, oli bin mekim, bihainim wanpela komplein em Doctor Woonton i bin mekim long wik igo pinis.
Praim Minista Ionatana Ionatana i tok, stat long taim Tuvalu ibin kisim independens long Britain long 1978, United Nations ibin givim halivim long ol wok bilong helt, edukesin, agrikalsa, ol rot na bris na ol senis ol i kamapim long pablik sevis.
Em i tok, taim ol i larim Tuvalu i go insait long United Nations, dispela i makim wanpela spesol dei long histori bilong kantri, na i soim longwe rot Tuvalu ibin bihainim, stat long independens ikam inap nau.
Praim Minista Ionatana ibin toktok tu long tupela bikpela wari bilong Tuvalu.
Pasifik bai bungim bikpela heve long levol bilong solwara i wok long go antap nau.
United Nations i tok, em i wok long traim yet long kisim aut moa long 90 ol aid woka i stap pas long taun oli kolim Atambua long West Timor.
Aste ol milisa paitman i bin kilim tripela wokman blong United Nations long dispela taun.
Mark Bowling i ripot olsem, United Nations i wok long gohet wantaim wok blong kisim aut olgeta wokman blong em, na i bin kisim aut pinis 100 wokman blong narapela kantri, long holide-ailan oli kolimBali.
Tete oli bin kisim bodi blong dispela tripela pipal igo long boda-taun oli kolim Batugade na bihain kisim ol igo long Dili, kapital blong East Timor.
Polis na ol soldia blong Indonesia, tete, i painim ol dispela milisa husat ibin kilim dai dispela tripela aid woka blong United Nations.
Ol dispela militias isave sapotim Indonesia.
President Abdurraham Wahid ibin tokaut long sori blong em long dai blong ol dispela aid woka.
Em i bin givim oda long salim tupela battalion blong ol soldia igo long Atambua, blong strongim wok blong sekuriti long dispela hap.
MAS TOK KLIA IGO LONG I.
International Olympic Committee i askim pinis ol Immigration ofisal bilong Australia long tok klia longwanem tru na ol INO laik tupela Olympic ofisal ikam insait long Australia.
Namel long tupela ofisal em long Vice-president bilong Asian Olympic Council, Gafur Rakhimov, bilong UZBEKISTAN, husat tu i wanpela sinia memba bilong International Boxing Federation.
Mausman bilong I-O-C i tok, aninit long HOST CITY AGREEMENT wantaim Praim Minista bipo, Paul Keating, Olympic Accreditation oa tok-orait pepa wantaim piksa, i olsem wanpela Visa bilong ol memba bilong Olympic femali.
I-O-C nau i wok long traim kisim tok klia ikam long Immigration Department bilong Australia.
Strong bilong moni bilong Australia iwok long hangamap raun long 56 cents - makim wantaim moni bilong America.
Adriam Thirsk i ripot olsem -long sampela taim -strong bilong moni bilong Australia ibin pudaun igo daun bihain long tupela yar- igo daun long 55 cents long kain moni bilong America.
Na despela i wakain long strong bilong moni bilong Australia igo daun tupela yar igo pinis taim ol kantri bilong Asia ibin wok long bungim heve long ol wokmoni bilong.
Despela i bringim tu ol ripot bilong ol traders bilong Reserve Bank ibin igo insait.
Research analyst bilong Economist Intelligence Unit- Maian William Wynn itok- Centrol Bank bai wari olsem despela bai kamapim heve.
Tasol wantaim prais bilong oil bihain long Gulf War-ibin igo antap long 35 dolla long kain moni bilong America long wanpela barrel- na em bai igo antap moa yet.
Polis long Nauru i holim-kalabus i stap wanpela fishing bot husat i brukim long long kisim fis.
Despela bot, oli bin rejista longen long America, i bin wok long kisim fis long ol net taim Nauru polis i bin kalap igo antap longen.
Oli bin pulim captain na ensinia na kisim ol igo long rumgat.
Oli makim olsem prais blong despela fishing bot em long 22-million dola.
Nau despela bot i stap long bris wantaem ol boskru blongen.
Graeme Dobel i ripot olsem - ol lain saveman bilong polis itok- 75 ol bot ibin bringim hait ol illegal migrants ikam insiat long Australia stat long mun jun bilong yar igo pinis ikam inap nau na planti bilong ol ikam long Indonesia.
Indonesia ibin senis taim ol ibin stat wantaim ol bot nating - tasol nau iluk olsem ol isave ronim olsem ol bisnis bilong pulim moni longen- usim family nem bilong ol.
Nau nau iluk olsem ol iwok long hait gut na ronim despela bisnis- wantaim ol bigpela paul bisnis lain na ol sinia paul ofisa istap insait longen.
Ol lain saveman bilong polis itok- wanwan long ol despela lain isave laik ronwe ikam insait long Australia longen isave peim 2 thousand dolla long kain moni bilong America.
Australia- long wanem- igat ol narapela bot isave ron poroman wantaim ol longen - isave kisim aut ol kru bilong ol bot na tainim igo bek hariap pastaim tasol long despela bot wantaim ol pipol ikam insait long solwara mak bilong Australia.
Lida blong laen husat iNO laikim New Caledonia long kisim indepedence, Jacques Lafleur i senisim ken tingting em i bin tokaut longen pastaem long em bai i pinis long Parliament sia blongem.
Lafleur i tok em bai i stap memba yet blong Assembly, long wanem em i igat ol askim i kam long ol memba blong Rally for New Caledonialong French Republik long sapotim em.
Toktok long tingting blong Mr, Lafluer long pinis long wok, i bin kamap bihaenim appeal long guilty verdict, em i bin lus longen long wanpela defermation kotcase.
Taim em i bin harim despela ruling, em i bin sutim strongpela toktok long judicial system long New Caledonia olsem em ino mekim gut wok na tok long gavman long em i bin kamapim despela campeign agensim em.
Polis insait long Japan ibin pulim kalapusim wanpela sinia defens ofisa bihain long oli bilip olsem em iwok long lukluk stil long ol samting insait long Japan bilong givim long Russia.
Peter Martin ripot olsem- despela man oli pulim kalapusim longen emi wanpela saveman bilong Russia insait long National Institute for defence studies bilong Japan.
Polis ibin pulim kalapusim lieutenant Commanda- Shigehrio Hagisaki 38 krismas bilongen long 15-minit pas 2 long tete moring.
Ol itok- em ibin tokaut klia olsem em ibin givim hait sampela ol hap pepa igo long embaassy bilong Russia insait long Japan stat long namel bilong yar igo pinis ikam inap long lukluk raun bilong President Putim igo long Japan long mun igo pinis.
Polis itok- Defence attache bilong Embassy inolaikim oli mekim ol askim igo longen-long wanem emi itok ol tokorait insait long diplomat i karamapim em.
Emi save gut tru long tokples bilong Russia bihain long em ibin save wok olsem wanpela soljia insait long Japan inap long 15-pela yar- na long sta bilong mun March long yar igo pinis- em ibin wok olsem wanpela saveman bilong Russia insait long National Institute bilong defence studies bilong Japan.
President bilong Nauru igivim sapot bilong em long wanpela indipendens vot oa Referendum bilong West Papua.
Mellennium Summit long New York.
Bernard Dowiyogo itok, ol pipal bilong West Papua i traim hat long brukim rul bilong narapela pipal na lukaut bilong ol pipal bilong narapela kantri.
Em ibin tok, U-N ino ken stap tasol long lukim oli bagarapim ol West Papua pipal.
President Dowiyogo i tok, moa long haf-miliain pipal i dai pinis insait long dispela Indonesia provins, longwanem ol narapela pipal ibin putim ol kain kain heve na birua igo long ol, na U-N ino ken moa larim narapela pasin bilog birua na dai bilong planti pipal olsem ibin kamap long East Timor.
Lida bilong Nauru i tok, em i sapotim wanpela gut na demokretik vot bilong ol asples West Papua pipal long lukautim ol iet.
OL I LAIKIM CHAUDHRY I TOKTOK LONG U.
Ol i wok igo het insait long New York bilong lukim Mahendra Chaudhry, husat ol ibin rausim olsem Praim Minista bilong Fiji long toktok long United Nations na long Commonwealth miting long wik bihain.
Poseci Bune, istap long New York bilong rereim ol miting bilong Mr.
Dispela praim minista bipo i stap iet long London na oli ting bai kisim balus igo long America long dispela wiken.
Bune, husat ibin Permanent Representative bilong Fiji long U.
Chaudhry bai nap bungim Secretary-General bilong Commonwealth, Don McKinnon na UN Secretary-General Kofi Annan.
Action Group long New York.
MILITIA ikam long boda eria bilong West Timor.
Makim iet toktok bilong ol Refugees Workers, ol ibin fosim moa long wan-tausen lokal pipal i lusim ol haus bilong ol igo insait long Besikama taun.
West Timor kapital, Kupang.
Dispela i bihainim ol ripot olsem, ol malisa grup i wok long bung na i wok long igo olsem long siti.
Mausman bilong United Nations High Commisioner for Refugees, Jake Morland i tok, ol ripot i wok long kamapim wari.
United Nationas ibin igo kamap long Jakarta aste bihain long ol ibin lusim Atambua long wanpela balus.
Papua New Guinea Praim minista Sir Mekere Morauta i tok em i kisim gutpela ripot i kam long World Ben Presiden, James Wolfensohn long taim oli holim toktok long New York.
Em i tok Mr.
Wolfensohn i bilif olsem Papua New Guinea i wok long mekim gutpela wok tru long reform program blongen.
Em i tok World Bank President i bin soim tu insaet long ol despela toktok long sapotim PNG long kisim bikpela dinau long wok long wokim gut bagarap long Highlands highway.
Sir Mekere i tok despela rot, em bikpela i save wokim kamap moni na sapotim gut economi blong kantri long pipal na kago i ron i go ikam namel long Highlands na ol taon long nambis.
Tasol bihaen long planti yiar, long oli no save lukautim em i bagarap olgeta na Gavman long Port moresby bai i hamamas sapos oli kamapim wanpela agreemnt wantaem Bank long kisim loan long lusim long wok long despela highway.
Oli sukurim taim bilong ol peace toktok bilong Solomon ailen igo inap long sande bilong larim olgeta sait long glasim gut ol askim na tingting bilong wanpela narapela.
16) ol memba wantaim tu sikispela ol commanda bilong Isatabu- ibin askim ol negotiator long lusim tingting na wanem ol narapela belheve na putim tingting tasol nau long bringim peace.
Deputy Premier bilong Malaita- Benjamin Harahau itok- ol lain negotiator bilongen bai askim long kompensesen na mekim ol wok bilong kamapim wanbel na wokbung wantaim.
Insait long wanpela toktok ol ibin brodkastim long National Redio- Deputy praim minista- Allan Kemakeza itok- ol negotiator bilong gavman bai putim bigpela tingting long lukluk long we despela trabel ibin stat, kompensesen na ol heve bilong ol graun na aiting sapos em iken marimaru long ol lain ibin istap insait long ol pait.
Ku lida bilong Fiji, George Speight, i feil ken long askim bilong em long ol i lusim em igo stap aut long kalabus.
24) sapotas bilong em husat nau i fesim sas bilong Treason oa rausim gavman long kamap long kot.
Ol i holim Speight na ol sapota bilong em antap long Nukulau kalabus, bihain long 56-de ol ibin holim pasim ol minista na lukautim ol stap insait long palamen haus.
Ol difens loia i tok, ol i mas lusim Speight na ol narapela igo aut long kalabus longwanem, bihainim marimari tingting militeri i givim bihain long ol ibin pinsim stap bilong ol long palamen haus.
Ol loia bilong gavman i tok, ol ibin kamapim dispela marimari tingting long taim ol ibin gat heve iet, we Speight na ol sapotas bilong em i bin wok long holim stap Chaudhry Gavman, na long dispela tasol, em INO ken wok.
Tripela moa Pasifik ailan kantri i tokaut long laik bilong ol long lukautim nupela Tuna Commission.
Ol bai kirapim Commission aninit long agrimen oa Convention for the Conservation and Managament of High Migratory Fish Stocks insaitlong Western na Central Pacific.
Cook Islands, husat ibin tokaut pastaim long lukautim.
President Abdurraham Wahid bilong Indonesia i tok, ol i kilim tripela UN wokman olsem bilong traim givim nem nogut na mekim em i sem long ai bilong wold.
Long stat bilong dispela wik, wanpela grup bilong tr-tausen malisa pait man na ol sapota bilong ibin igo insait long U-N High Commissioner for Refugees long Atambua taun bilong West Timor.
United Nations wantaim tupela pipal insait long vilis stap klostu.
President Wahid itok, intenesenal komiuniti imas halivim long rausim ol malisa geng long West Timor.
Wahid i tok, em ibin toktok wantaim United Nations Administrator long East Timor, Sergio Vieiro de Mello, bilong kisim igo na putim ol kriminal lain bilong West Timor long ol narapela hap bilong kantri.
Hong Kong ino bin harim toktok bilong ol lida bilong ol long kamap na putim vot long nambatu eleksin bilong dispela territori, bihain long Inglan ibin givim igo bek long China.
Namba bilong pipol ibin kamap long vot i tambolo long namba bilong pipol ibin kamap long putim vot long 1998.
Hong Kong, em ol i kolim Legislative Council.
Indian geng i wok long kamapim ol bikpela trabel na kraim insait long Malaysia.
Malaysian Indian Congress pati bilong em i save long ol heve ol Indian pipol i wok long bungim, tasol ol ino inap mekim wanpela samting sapos gavman ino givim strongpela sapot long ol.
Polis i tok, igat 38 kriminal geng bilong ol Indian i stap nau long Malaysia, na ol igat samting olsem wan-tausen-500 memba.
Ol i tok, ol dispela Indian kriminal geng i save kamapim ol bikpela kraim tru insait long Malaysia, na stat long 1996 ikam inap nau, ol ibin pulim-kalabusim 651 Indian pipol long oli kamapim ol kainkain kraim bilong ol kriminal geng.
Wanpela lain blong North Korea bai go long Seoul, kapital blong South Korea, blong toktok long wanpela tingting bai hetman blong North Korea, Kim Jong-Il, i go lukluk raon long South.
South Korea gavman i tok Kim Yong-Sun, husat i save halvim na lukautim Kim Jong-Il, bai toktok tu wantaim south Korea long ol wokbung namel long tupela KOrea.
OL wokbung namel long North na South Korea i bin op bikpela tru taim tupela lida bilong tupela sait i bin holim wanpela bikpela miting long mun June.
North Korea lain em bai raon long Sotuh Korea, bai bungim South President Kim Dae-Jung taim em i lukluk raon long South.
Ol ripot i tok planti tausen pipal long Aceh provins blong Indonesia, i ronawe pinis lusim ol ples blong ol.
Wanpela niuspepa long hap i tok samting olsem wan tausen pipal blong Bandar sab distrik long Central Aceh, oli ronawe pinis lusim Takengon, bikpela taon blong distrik, na oli go pulap long paliment haus.
Wanpela mausman blong distrik gavman i tok ol refuji i wok long ronawe lusim ol ples blong ol long wanem ol sekuriti wok long hap i wok long kamap strong moa.
Ol refuji i tok ol man i karim ol gan samting blong pait, i bin go kukim 28 haus long FONde na Fraide.
Insait long West Aceh, samting olsem 3-tausen pipal blong sikispela vilis i wokim pinis ol kem.
Polis i tok ol kainkain man i bin tokim ol dispela pipal long lusim ol vilis blong ol, taim sampela ripot i tok ol dispela pipal i ronawe long wanem ol sekuriti fos i wok long patrolim dispela hap.
Wanpela tok orait blong pinisim pastaim pait namel long ol rebel blong Aceh na Indonesia gavman i bin daunim liklik trabal tasol em ino pasim pait olketa.
Indonesia gavman i tok em bai nonap sukuruim taim blong dispela tok orait abrusim mun Disemba long wanem ol rebel i wok long yusim blong strongim ami blong ol.
Premia bilong Victoria long Australia i tok, ol banis ol ibin putim raun long miting peles bilong World Economic Forum, em ino bilong sikirapim bel bilong pipol na mekim ol i kamapim trabel.
Ol ibin putim ol bikpela banis, raun long Crown Casino long Melbourne, we dispela Forum bai kamap long en, stat long tumora na go het inap long tripela dei.
Polis i tok, ol dispela banis i bilong givim moa sekuriti, long wanem ol i ting olsem planti-tausen pipol bai kamap long protes long dispela miting.
Sydney Olympic Games.
Australia long dispela seremoni.
Stadium, ol i mas pati na i hamamas gut.
Australia bai larim tupela sinia ofisa bilong en long kam long Olympic Games long Sydney.
Australia, long wanem ol i wari long ol narapela kantri bai mekim wankain samting taim ol i lukautim Olympic Games long taim bihain.
Vais Presiden bilong International Olympic Committee, Dick Pound, i tok, long dispela taim, igat planti nius i wok long kamap long disisen bilong Australia long noken larim dispela tupela sinia bilong IOC long kam long Sydney Olympic Games.
Uzbehkistan na Carl Ching bilong Olympic Committee bilong Hong Kong.
Ol i tok, Mr Rachimov em i wanpela memba bilong Russian Mafia.
Mr Pound i tok olsem, IOC ino sem long dispela disisen bilong Australia.
Refugi agensi bilong United Nations bai noken statim ken ol wok bilong en insait long West Timor igo inap long taim ol i strongim gut ol sekuriti wok long hap.
United Nations i go bek long hap.
Francois Fouinard i tok, ol ino laikim tasol promis bilong sekuriti ikam long Indonesia gavman.
Atambua taun, long West Timor boda, we ol milisa paitman ibin kilim tripela wokman bilong United Nations long Trinde igo pinis.
Ol aid agensi, wantaim UNHCR, ibin muvim-aut moa long 400 wokman bihain long dispela trabel ibin kamap, na nau igat ripot i kamap long ol i sot tru long kaikai long ol refugi kemp long West Timor, we moa long 100-tausen refugi bilong East Timor i stap nau.
Long tumora-Tunde, wanpela komiti bilong Australia palamen bai stat kisim ol evidens bilong wanpela dinau bilong Australia ol ibin givim long Papua Niugini.
Balus i karim pinis bodi blong tripela aid woka blong United Nations em ol milisa paitman bin kilim ol long West Timor, long wik igo pinis, i go Darwin long Australian.
Niusmeri long Dili, kapital blong East Timor, Ginny Stein i tok olsem, i gat ol ripot i kamap long ol pait i wok long go het long boda insait long West Timor.
Ol ofisel blong United Nations long Dili i tok, oli kisim pinis ol ripot long trabel ol milisa i wok long kamapim long Kupang na Atambua.
Bihainim yet nambatu raun bilong moni ikam long Canada-South Pacific Ocean Development Programme, SPREP ibin kisim wanpela Marine Species Officer bilong mekim wok stret igo bilong kamapim gut Regional Marine Turtle Conservation Programme.
Nupela ofisa em long wanpela Marine Biologist, Job Opu, husat ibin wok pastaim wantaim Dipatmen bilong Environment na Conservation bilong Papua New Guinea.
Namel long sevenpela kain Sea Turtles bilong wold, ol i save painim sikispela long ol insait long Pacific.
Ol i listim ol olsem, namba bilong ol i wok long igo daun na inap igo pinis olgeta, sapos ol i no lukautim ol.
Gavman blong Indonesia i promis pinis long rausim ol samting blong pait long ol milisa paitman long West Timor, bihainim dai blong tripela aid woka blong United Nations.
Polis chief blong kantri, General Rusdiharjo i bin tokaut long ol tingting bihain long tok welkam-bek long President Abdurrahman Wahidlong Jakarta.
Mr Wahid ibin kam bek long New York, bihain long stap long Millennium Summit blong United Nations, taim oli bin kilim tripela aid woka blong United Nations long wik igo pinis.
Planti handred ol milisa ibin karim ol machetes oa bus-naif na homemade gan na ibin kamapim pait long ofis blong United Nations High Commissioner blong Refugees, long Atambua, wanpela boda taun long Belu district long West Timor.
General Rusdiharjo i tok, ol sekuriti fosis bai usim penal code blong rausim ol gan na ol narapela samting blong pait, bihainim dispela birua long Atambua.
Em i tok, bai putim moa soldia long West Timor long stretim ken sekuriti na rausim ol samting blong pait long ol milisa.
Home Affairs Ministry bilong Solomon Islands i tok, tokaut bilong Premia Jacob Pitu long pablik holide bilong Isavel provins ino bihainim loa.
Prinsipal Edministresan Ofisa bilong Ministri bilong Special Duties, Plycarp Kaelafa, i tok, Home Affairs Minister tasol aninitlong Public Holidays Act igat paua bilong tokaut long kain holide olsem.
Em i tok, Act oa loa INO givim pawa long Premia long givimaut dispela kain oda.
Australian Olympic Committee bai sanap namel-lain insait wanpela miting blong Australia boxing tim tete nait, bihainim wanpela koros ibin kamap namel long ol boxers long wanpela trening kem long Noumea.
Australain boxer, Paul Miller i tok, sampela long ol boxer ino bin oraet wantaim ol tingting blong head coach, Bodo Andreass, na ino bin kamap long trening.
Miller i tok, insait long ol yiar igo pinis, ol i bin nap long salim ol dispela boxer igo bek long ples, bihainim pasin oli bin mekim.
Komonwelt i mas galasim na senisim wok bilong en long sait bilong politik.
Sir Mekere i tok olsem, ol kain toktok na wok em Komonwelt ibin mekim bihain long ol ku ibin kamap long Fiji na Solomon Islands, i soim olsem Komonwelt ino strong tumas insait long sampela eria long mekim gut wok bilong en.
Em i tok, Papua Niugini i bilip olsem imas igat moa toktok i kamap namel long ol memba kantri long taim ol dispela kain heve i kamap, na ol i mas tingting gut long wanem kain bagarap na heve bai kamap long pipol sapos ol i putim ol kainkain tambu antap long wanpela kantri.
Sir Mekere i tok, ol kain tambu bilong tred na ol arapela samting iken mekim ol dispela heve i kamap bikpela moa na mekim ol pipol i bungim bikpela heve long laif na oli safa nating longpela taim tru.
Em i tok, gutpela rot Komonwelt iken bihainim, em long usim save bilong en long kamapim gut ekonomik, sosel na politikal developmen, na long senisim tingting bilong pipol na kirapim bel bilong ol long mekim samting em bai halivim gut laif bilong ol.
Wanpela stadi bilong Consumers Institute long New Zealand i painim olsem, ol benk INO ova-sasim tumas ol kastoma, olsem wanpela wokman bilong benk bilong Australia i tokaut long en.
Dispela Institute i joinim ol narapela Consumer Rights grup na ol saveman long wok bilong ol benk, wantaim tu Banking Ombudsman, long daunim ol toktok ikam long Kevin Nowland, wanpela wokman bilong Bank long Australia.
Em ibin tok olsem, ol Bank ibin wok long ovasasim ol kastoma igo antap inap long 400 milian dola long wan wan yar long intrest na ol fees, longwanem i gat asua istap long ol wei oli mekim dispela i kamap.
Australia i papa long foapela long faifpela bikpela benk long New Zealand.
Institute, Peter Sutton i tok, nambawan wok-painim bilong 21 benk stetments ol memba i givim, INO soim ol bikpela asua, na long dispela tasol ol bai INO nap mekim bikpela stadi.
Polis ibin arestim tupela pipol long wanpela bikpela protes arasait long miting-peles bilong World Economic Forum, insait long Melbourne long Australia.
Sampela taim, ol pait ibin kamap namel long polis na sampela-handred pipol i protes, na planti long ol dispela pait ibin kamap arasait long ol dua bilong Crown Casino long Clarendon Street long Melbourne.
Gavman blong Solomon Islands i tok, ol ripot ino tru olsem, ol pis toktok i bungim heve, na wanpela long tupela milisa grup ibin pul-aut pinis long miting.
Kevin McQuillan i ripot, Gavman i tok, ol toktok antap long nevi sip blong New Zealand, Te Kaha, bai gohet tumora.
Ol lain istap klostu long ol dispela toktok, i tok, em i tru ol lida blong Isatabu Freedom Movement ibin raitim wanpela pas tete long toksave olsem, oli pul aut pinis long ol pis toktok, long wanem, oli poret nogut bagarap i kamap long ol.
Ol ibin askim long holim narapela raun blong ol toktok long Cairns, Australia.
Tasol mausman blong Gavman, Alfred Maesulia i tok, tupela pati wantaim ino pul aut long dispela miting.
Em i tok, ol pis toktok bai stat ken tumora antap long nevi sip, Te Kaha.
Em i tok, tumora bai laspela dei blong raun blong ol toktok, longwanem, nevi sip bai lusim Honiara long Tunde nait.
Great Council of Chiefs bilong Fiji ibin wanbel long wanpela komiti ol ibin makim bilong lukluk wok bilong kirapim nupela mama-loa bilong kantri.
Tasol, Dokta Baba i tok, ol ovasis kantri, wantaim Komonwelt, iken rausim membasip bilong Fiji sapos em i go het na fomim wanpela nupela mama-loa.
Ol ofisa i kam long Cook Islands National polis Heatquata long Raratonga, i wok long lukluk igo long wanpela complain agensim Aitutaki ailand polis.
Polis Commisisoner Greenfield Wichman ino bin laik toktok moa long ol despela toktok, tasol emi tok bokis longen olsem pia, em i spread far na wide na em i bin kamap sevenpela oa eitpela yiar igo pinis.
Long wanem nem blong polis i stap insaet longen, Mr.
Wichman i tok em i askim pinis Inspector Taivero Isamaela long lukautim despela case.
Em i nogat polis complain otototi long Cook islands long lukautim ol complain agensim polis.
Indonesia bai igo insait na kisim East Timor.
Australia ibin save long en long pasin Indonesia ibin mekim long igo insait na kisim East Timor long 1975.
Foran Affeas na depatment blong Praim Minista ibin putim aut.
Downer ibin tok ol pepa blong 1974 na 1976 em nau oli putim aut blong soim olsem igat ol plan na tingting em ol dimplomats blong Australia ibin stap insait long en.
Tasol ol telefon toktok ibin soim olsem ol sinia offisel blong Indonesia ibin toksave pinis long embassi oa offis blong Australia long Jakarta long olgeta tingting blong dispela plan long oli go insait na kisim East Timor.
Australia, Australia embassi ibin kisim olgeta toktok long wanem taim na ples em dispela pait bai kamap long en.
United Nations pis kiping fos long East Timor, igo long Darwin long kisim marasin, bihain long em ibin kisim bagarap long wanpela birua long rot kolostu long boda bilong West Timor.
Narapela soldia tu ibin kisim ol bagarap antap long lek bilong em.
Wanpela tokman bilong Australia Ami, Lieutenant Colonel Pat Green i tok, dispela tupela soldia ibin kisim bagarap taim ol ibin wok long mekim trenspot-ron bilong ol namel long dispela tupela taun long East Timor.
Solomon Islandibin stop wok tede taim ol wokman i pasim dua long ol pipol na ol bisnis lain em oli laik igo kisim kago blong ol long bris.
Moa long 150 ol wokman ino bin laik wok, long soim koros blong ol igo long ol bikman blong bris.
5-tausen America dolla ikam long wanpela militan grup em oli wok insait long Honiara.
Taim emi nolaik long tok olsem dispela pasin blong ol memba blong en i olsem wanpela stop-wok, emi tok, grup blong en bai pasim olgeta wok inap taim ol bikman i stat luksave na harim dispela wari blong ol.
Bank ov Nauru.
Bill Gloyne, bai mekim ol wok-painim na givim ripot bilong wei Benk ov Nauru ibin usim moni bilong en na tu bai givim ripot bilong wanem samting bai kamap.
Em bai mekim dispela wok wantaim halivim bilong Asian Development Bank.
Insait long wok-painim bilong em, Bill Gloyne bai galasim na makim ol rot em Nauru gavman iken bihainim long ronim dispela benk long taim bihain.
Haiwara na landslide long bikpela ren em i wok long pundaon long Japan, em bikpela tru long kamap long wan-handret yiar, i kilim dai pinis foapela pipal na em i mekim ol otoroti long askim strong klostu foa-handret-tausan pipal long kirap lusim ol haus blong ol.
Polis i tok foapela pipal i wok long lus yet bihaen long ren, em typhoon Saomai i bin kamapim i bin hamamarim tripela bikpela taon long Central Japan.
Ol local otoriti i bin askim tu-handret-tausan pipal long lusim ol ples blong ol na stap long ol publik ples, bihaen long bikpela ren, i bin mekim ol said blong mauden i bruk na mekim ol river system ibrukim said oa bank blong ol na ron igo na pulumapim ol haus blong pipal, na katim-of NAGOYA city, we moa long tupela million pipal i save stap longen i kamap olsem ailan.
Ren em i wok long pundaon long despela region, em namba-tri bikpela metropolitian area long japan, em i bikpela recording tru insaet long twenty-four, stat long local obseratory i bin stat long holim recording long 1891.
Typhoon Saomai i bin ron wantaem win em strong blongen i bin stap antap long 162-kilometre long wan wan hawa nau i wok long slo daon liklik na ron igo long Okinawa, ailan blong Japan em i stap long South.
Praim minista Yoshiro Mori i tokim ol Cabinet minista long givim wanem kain halivim oli ken givim, na kirapim lisons ofis long haus blongem.
27 de blong mun Julai blong 1996.
Dispela ol pait na trabel ibin kamap long sentrel Jakarta bihain long reid, ibin kamapim dai blong faivpela pipol na narapela 23 ibin lus, taim oli kandem ol.
Wanpela bik-neim loya blong Fiji na maus-meri blong ol meri ibin pinis oa risain long wok blong em wantaim Fiji Human Raits Komisin.
Imrana Jalal ibin painim sampela asua ibin kamap we ibin gat sampela senis ibin kamap long mama loa blong kantri, bihainim dispela ku blong rausim gavaman em George Speight ibin igo pas long en.
Emi tok dispela ibin as tingting long emi pinis long wok blong em.
Long wankain taim Human Raits Komisin ibin tokaut olsem em ibin kisim ol komplain ibin kamap long ol pasin nogut i kamap long ol Fiji Indian Publik Sevan.
Shaista Shameem, ibin tok ol dispela komplain oli bin raitim insait long ol pas ikam long Fiji Pablik Sevis Association.
Oli tok ekonomik Minista blong gavaman, ibin tok orait long dispela tingting insait long wanpela miting long Jakarta long Monde blong dispela wik.
Minista blong Ekomoni na ibin tok olsem, oli bin tingting long tokim ol kampani blong kantri long givim wan-pesen long profit blong ol igo long dispela tupela program.
Dana Sejahtera Mandiri Foundation, em olpela President Suharto ibin siaman longen.
Joseph Estrada, i kamap pinis long Hawaii long mekim wanpela sotpela lukluk-raun.
Bihain, Mr Estrada ibin go putim ol flaua long USS Arizona Memorial, na em ibin stap long wanpela kaikai em Gavana ibin rediim, pastaim long em ibin go long narapela kaikai bilong lokal Fiilipino komuniti.
Em bai toktok long wanpela lain bilong Filipino Chamber of Commerce na bai go bek long Philippines long Trinde.
Tasol, wanpela tokman bilong gavana i tok, i luk olsem Mr Estrada bai lusim Hawaii pastaim long dei ol ibin makim.
Sampela memba bilong ol Guadalcanal militen, Isatambu Freedom Movement, ibin wok long askim long holim ol dispela toktok insait long Cairns, long wanem ol i tok, ol i poret long igo-ikam long nevi sip bilong New Zealand, HMNZS Te Kaha, em i stap long Honiara.
Dispela nevi sip i stap olsem peles bilong holim ol pis toktok long dispela tupela wik igo pinis.
Dispela nevi sip bilong New Zealand bai lusim Honiara tumora.
Bishop blong Polynesia, Reverend Jabez Bryce i tok ol sios long region ino wok bung long halivim ol asples pipal long pait blbong ol long graon na nem na sindaon blong ol long Pasifik.
Taim em i bin wok long toktok igo long seminar oa miting blong World Council of Churches na Pafific conefrence of churches long Suva, tede, Bishop Bryce i tok long sampela taim oli save toktok long graon na culture tasol oli no save mekim bikpela wok blong lukluk gut longen.
Em i tok pait long Bougainville, Fiji na Solomon Islands i bin mekim ol Pasifik pipal long luk olsem oli wok long painim i hat long soim tru identity, ethnic na human right blong ol.
Bishop Bryce i tok ol despela trabal oa pait i mekim ol Pasifik ailan pipal long bungim niupela challenge ken.
Em i tok ol Sios long region i mas tingim na luksave long ol issueblong ol asples na laen pipal.
Wanpela laen air force ofia blong New Zealand, em sikispela-ten-tu olgeta bai i lusim Auckland tumora blong go long East Timor.
East Timor i nap pinis long sikispela mun olsem hap long ol peacekeepers blong New Zealand long United nations long wok long East timor.
Em i gat ol ofisa blong Communication, medical, aircraft mechanic na ol boskru blong helikopta long ol.
Bai oli stap long Suai long south cost blong East Timor, we ol New Zealand peacekeepers i wok long wuas long ol militia oa paitman na oli wok long patrol raon long boda-mak wantaem West timor.
Ol soldia long Suai i wok long sapotim United nations forces, oli wok long karim ol soldia na karim saplai blong ol soldia em oli stap long ol longwe area oa border post na karim ol pipal i sik bai oliken kisim marasin.
Long wik i pinis, oli bin stap insaet long wok blong halivim ol wokman blong UN long nait, bihaen long ol paitman oa malitia i bin kimim sampela long Atambua, em wanpela WestTimor taon.
Insait long trabal Aceh provins bilong Indonesia, ol i kilim wanpela-ten foa pipal, namel long ol tupela soldia, wanpela polisman, long ol nupela pait.
Ol i bin painim bodi bilong dispela pipal insait long foapela distrik, liklik taim pastaim long wanpela miting namel long Indoneisa na ol rebel long Geneva bilong pasim tingting, sapos oli ken nap surukim tripela mun wan-bel tingting ol ibin pasim bipo.
Gavman bilong Indonesia na Free Aceh Movement, em i pait bilong wanpela Islamic kantri, stat long 1976, i bin sainim wanpela agrimen long mun May bilong pasim ol kros na pait pastaim.
Aceh provins i ris wantaim Oil.
Tingting bilong bruk lusim Indoesia na Aceh i kamap wanpela kantri bilong em iet ibin stat wantaim strongpela tingting INO laikim pasim bilong militeri insait long 10-pela yar.
Dispela i bilong pinisim lain i laik bruk lusim Indonesia, na tu long kros bilong Indonesia i kisim ol moni ikam long ol Natural Resources olsem oil long Aceh.
Australia dola i pundaon tambolo tru.
Dola i pundaon igo tambolo tru long niupela mak, na em i bin stap long 54-poin-nine Us cents tede taim oli salim overseas oa long ol narapela kantri long wol.
World Economic Forum, long dispela wik.
Reserve Bank Governor, Ian McFarlane na Treasurer, Peter Costello i bin mekim ol toktok long sapotim ol high tech bisnis long kantri.
Tasol International Economist, David Hale blong Zurich Group, i autim ken toktok blongem em i bin autim pastaem olsem Australia i nogat ol top world class technology bisnis em i save pulim moni i kam long ol narapela kantri.
Australia Praim Minista, John Howard, i tok sapos Labor i bin holim gavman long yar igo pinis, ating em bai mekim narakain wok long East Timor taim trabal i bin kamap long hap.
Liberal koalisan gavman blong nau i givim aut pinis ol pepa em oli saoim olsem, Whitlam Labor gavman i bin save gut tru olsem Indonesia i bin wok long redi blong go kisim East Timor long 1975.
Labor Opposition blong nau i tok moa beta gavman i tokaut tu long ol pepa em oli toktok long East Timor namel long 1975 na 1979, aninit long Koalisan gavman blong Mr Fraser.
Mr Howard i tok em ino tok Whitlam oa Fraser gavman i bin mekim rong, nogat, tasol em i tok gavman blong em i bin mekim olgeta samting bihainim gutpela na stret pasin.
Komanda bipo blong Interfet Fos long East Timor i tok pipal bai lukim nau gutpela wok blong Interfet tumora taim fopela East Timor athletes i joinim opening seremoni blong Olympic Games.
Lieutenant-General Peter Cosgrove nau i Chief oa bikpela bos tru blong Australia Army.
Em i tok em bai bungim East Timor Olympic tim tumora, pastaim long opening seremoni long Sydney.
Wanpela long ol naispela samting tru blong kamap long seremoni em long lukim dispela tim blong East Timor i mas wantaim ol narapela tim long wol.
Pastaim tasol long tim blong Australia i kam aut, dispela fopela yangpela East Timor athlete bai kamaut pastaim aninit long pilak yet blong East Timor.
Em bai wanpela gutpela samting tru blong lukim.
Wanpela Chinese bisnis deligesin i tok China i laik baim ol logs oa diwai ikam long Papua New Guinea.
Hetman blong deligesin na Vice Mayor blong Jinan City, Peiqin Yang, i tok China i bungim heve we em i sot long ol diwai blong palang.
Em i tok China i gat laik tu long baim tuna pis ikam long PNG.
Em i tok, maski tupela kantri i stap longwe long wanpela narapela, Port Moresby na Jinan City tupela i wankain long wanem em tupela siti i stap klostu long wara na tupela i gat basis.
Mr Peiqin i tok PNG inap long kisim gutpela kaikai ikam long ol save blong China long wok didiman na manufacturing oa save blong wokim samting long fektri.
Information minista bilong Fiji itok- ol wok bilong kamapim ol senis insait long mama lo bilong kantri inoken kamap stret long taim ol ibin makim long wanem- ol lain Fiji Indian inolaik istap insait longen.
Ratu Inoke Kubuabola itok- gavman ilaikim nem bilong fopela Fiji Indian - pastaim long oli givim nem bilong ol committee memba igo long president.
Long pinis bilong wik- ol mausman bilong Fiji Labour parti na National Federation Parti ibin kamapim tingting long inolaik istap insait long despela committee.
Tasol Ratu Inoke itok, ol bai givim ol nem igo long president pastaim tasol olong pinis bilong despela mun.
Toktok long ol ibin rausim gavman bilong Fiji bai kisim bigpela hap taim bilong wanpela meeting bilong ol minista bilong Commonwealth insait long New York.
Graeme Dobell ripot olsem- Commonwealth Ministerial Action grup bai kamapim ol toktok insait long narapela tupela de insait long United Nations.
Foren minista bilong Australia - Alexander Downer usait iwok long flai igo nau long New York itok- bigpela toktok long heve bilong Fiji bia kisim bigpela hap taim bilong namba wan hap kivung bilong Commonwealth Action Grup.
Oli tingting despela meeting bilong Commonwealth bai bihainim ol toktok bilong ol minista bilong South Pacific- em ol ibin askim long oli hariap long stertim gut mama lo bilong Fiji na holim kuik wanpela election.
Australia ilaik save sapos despela niupela interim Gavman bilong Fiji iken inap long kamapim kuik ol senis long mama lo insait long tupela olsem em ibin promis- taim Fiji iwok long bungim heve traim taraim girapim ol kain lain olsem wanpela review committee- usait bai sanap makim ol kainkain lain insait long Fiji.
Indonesian gavman bai i salim top sekuriti minista blong en igo long United Nations long wik bihaen, blong toksave long wanem samting Gavman long en i mekim pinis blong painim aut moa long tripela U-N wokman em ol militia i bin kilim long West Timor.
Foren Minista Alwi Shuhab i tok Minista Bambang Yudhoyono bai go long new York ating long Mande, blong toksave na givim ripot long wanem samting oli wokim pinis.
Shihab i tok gavman blong em ino laikim tingting blong UN Security Council long salim wanpela lain igo long Atambua, West Timor, blong mekim ol wok-painim.
Em i tok dispela tingting blong U-N bai noken gutpela na em i blong peibek tasol long Indonesia.
Aste, Difens Minista Mohhamad Mahfud i tok Indoneia Gavman bai i noken larim Security Council lain i go insait.
Shihab i tok dispela ino min Indonesia gavman ino laikim UN plen, nogat.
Em i tok olsem, nau em ino gutpela taim long salim wanpela laen igo long West Timor.
Tripela wokman blong UN High Commissioner for Refugee -- wanpela American, wanpela Ethiopia na wanpela Croat, i bin dai taim ol militia husat i save halvim ndonesia i bin go paitim ol pipal insait long opis blong UNHCR long wik i pinis.
Despela trabal i bin mekim planti kantri i long wol i kros long Indonesia, na oli tokim Indonesia long rausim ol militia.
Indonesia Armed Forces long East Timor i bin treinim na lukautim ol ol dispela militia, pastaem long territori i bin vot long indipendens long yiar igo pinis.
Chief Neurologist bilong Mr.
Olpela president-79 krismas bilongen- ino bin kamap long kot.
Despela kot ibin stat yet long namba 31 de bilong mun August- tasol oli sukurim taim hariap tru- long wanen- ol itok olpela president ibin igat sampela kain sik na inonap long kamap long kot.
Long stat bilong kot- ol lain loia na ol prosecuta ibin wok long pulim ol toktok - bihain long ol 23 praivet medical tim memba bilong Suharto ibin tok olsem- em igat bigpela sik nogut tru na em bai inoken kamap long kot.
Wanpela lain judge ibin askim ol praivet medical team na narapela medical team em ofis bilong Attorney General ibin makim longen long igo painim aut gut long sik bilong Suharto n bringim beck wok painim bilong ol long namb14 de bilong mun septemba em long tete.
Oli pasim treding bilong Indoensia Stock Exchange long dispela wik, bihainim wanpela bom pairap em ibin kamap long ka-pak bilong bilding na kilim tenpela pipal.
Ol i apim sikiuriti long Jakarta na polis nau i wok long toktok long faipela pipal, bihain long ol i bin painim ol samting bilong bom.
000 ol wokman-meri.
Ol Sea Prais ibin go daun pastaim, long oli holim namba-tu raun bilong kot keis bilong Mr.
Suharto, president bipo bilong kantri.
Dispela kot keis bai kamap tude.
Dispela bom-pairap i nupela long sampela bom-pairap em ol ibin pairap long ol bikpela eria insait long Indonesia.
Dispela i bringim bek poret long ol heve na trabal insait long Indonesia na ol wari olsem, President Adburrahman Wahid INO lukautim gut oa kontrolim ol samting.
Wanpela mausman bilong Jakarta polis itok- oli makim or pointim finga long wanpela plastic bom ibin pairap na kamapim ol bagarap.
Strong bilong moni bilong Indonesia- Rupiah ibin pudaun na ol wokbisnis long moni ibin pas na ol dealer itok- despela birua i kamapim poret olsem ol wok plitik long despela kantri ino strong moa.
27 pipol ibin kisim bagarap wantaim sampela bilong ol ibin kisim bigpela bagrap longen.
Despela pairap bilong bom ibin bagarapim 400 ol kar insait long wanpela level 3 garage ibin pulap long ol kar longen wantaim ol draiva ibin wetim ol bos bilong ol long pinis wok.
Planti bilong ol despela lain idai longen ibin painim had long pulim win taim ol blackpela simuk ibin pasim ples.
Ol ibin painim sampela bilong ol despela lain idai pinis longen insait long ol kar.
000 ol wokmanmeri.
Foreign Minista blong New Zealand, i tok em i gat kain krangi tingting i kamap bihaen long Australia na New Zealand i bin go insaet long East Timor olsem bai tupela igo insaet taim em i gat wanem kain heve oa pait i kamap long region.
Phill Goff i tok em i gat heve long ol kantri ino stap gut long south-west Pacfici, we em i gat ol pait i wok long kamap long region i stat i kam long Indonesia, na ron i kam daon long Papua New Guinea, Solomon islands, Vanuatu na Fiji.
Em i tok ol despela pait oa trabal i kamap bihaenim heve oa kros olsem namel long ol ethnic na laen wanpisin, kros long graon, corrupsen, polis ino mekim gutpela wok long lukautim law na order na tu oli no save gut long wok blong army bihaenim mamaloa.
Goff i tok tru em i bin stret long oli bin salim army blong ol igo long East Timor tasol long kain heve olsem blong Fiji na Solomon Islands em bai i noken stretim heve blong despela tupela kantri.
Em i tok em i hat moa moa yet, long ol autsaid kantri blong wokim peacekeeping wok, long kantri we nogat peace long oli kontrolim na nogat sapot i kam long ol local group.
Ol protest grup i tok wanpela inquiry oa wok-painim i mas kamap blong painim aut husat tru i bin givim oda long polis long yusim ol baton na paitim ol pipal i wokim protes arasait long Crown Casino long Melbourne we World Economic Forum i bin wok long miting ikam inap aste.
Natalie MacGregor i ripot olsem sampela long ol pipal i holim protes i bin kisim bagarap taim ol polisman, em oli yusim ol samting blong brukim riot oa trabal, i bin ron namel long ol na paitim ol.
Ol polis i wokim dispela pasin blong kliarim rot na larim bas blong ol deliget blong World Economic Forum i go-kam long miting.
Ol activists, oa pipal husat i wokim protes, i sutim tok long polis na tok, oli bin yusim strongpela paua tumas agensim pipal i protes.
Ol sinia polis i tok, nogat na nogat tru -- oli no wokim wanpela rong, na oli tok ol bin toksave gut pinis long ol protesta long lukaut.
Na polis i kisim gutpela sapot ikam long Premia blong Victoria, Steve Bracks.
Valerio Veo i ripot olsem, ol pipal husat i bin rereim ol protes i tok, oli wok yet long bungim wantaim ol samting em oli ken yusim agensim polis.
Oli bungim wantaim pinis planti vidio piksa tru em oli ken yusim.
Wanpela loia blong ol, nem blong en Marcus Clayton, i tok em i klia olsem ol polis ofisa i bin yusim bikpela paua tumas taim oli yusim ol baton long paitim ol protesta long Tunde, taim ol dispela protesta i bin wok long sanap oa sidaun klostu long bikpela dua blong casino.
Laughlin, olsem ol protesta i bin statim ol pait, ino tru tumas na loa i nonap sapotim.
Ol pasim pastaim Solomon Islands Peace Talks, na bai stat ken insait long Australia de em bai oli tokaut long en.
Wanpela Draft Peace Agreement em tupela co-chariman bilong Peace Talk ibin HOPE bai redi askim, ino bin redi.
Ol toktok ibin stat long wik igo pinis antap long New Zealandnevi sip, na ibin pinsim aste moning, liklik taim pastaim long HMNZS Te Kaha ibin lusim Honiara bilong go bek long ples.
Draft Peace Agreement INO bin redi, wanpela long co-chariman, Sir Peter Kenilorea, ibin tok hamamas igo long ol lain, na i tok, i gat nau trupela sans bilong pis.
Ol loia bilong tupela militent grup, Isatabu Freedom Movement na Malaita Eagle Force, bai go het na wok long kamapim Draft Peace Agreement.
Australia na Vietnam i sainim pinis wanpela agreement blong stopim pipal long noken bringim hait ol pipal husat ino kisim tokoraet long kam.
Tupela kantri i tok-promis long mekim bikpela wok moa long stopim despela kain trabal we oli save wokim na salim ol giaman pepa blong travel.
Wanpela Papua New Guinea activist oa man blong pait long rait blong ol asples pipal, i tok bai gutpela sapos ol sios long Pasifik i stretim ol kros namel log ol yet, pastaem long oli ken toktok long ol heve blong ol asples pipal.
John Kawovo i tok, i tru wok blong ol sios long ol heve blong ol asples pipal, i gutpela na oli save long en, tasol ol yet i gat ol heve namel long ol yet em oli mas stretim.
Kawovo i bin wok long toktok long wanpela seminar long Suva, em World Council of Chruches na Pacific Conference of Churches i bin sponsa long en.
Kawovo i tok i gutpela long ol sios long kamap bris namel long gavman na ol asples pipal.
Em i tok em i gutpela long ol Sios long rejen long yusim ol laen blong ol long wok bung blong putim ol heve blong ol asples long graon na identity -- oa luksave long ol i husat -- insait long agenda na givim long wan wan gavman blong ol.
Ol Gavman ofisal bilong Russia ino iet pasim tingting sapos oli igo daun long si na kisim bodi bilong 118 seilas husat ibin dai long birua bilong KURSK sabmarin long Barents Sea.
Gavman Komisan i mekim investigesan wok long dispela birua bilong 12 de bilong mun August i holim miting nau long Saint Petersburg.
Deputi Praim Minista bilong Russia, husat i go pas long Komisin i tok, wanpela pasin ol seilas raun long wold i save bihainim, em long INO ken kisim bodi taim sip igo daun, na larim ol istap olsem wanpela bikpela matmat oa Mass Tomb.
Ol ino klia iet wanem samting ibin kamapim birua long sabmarin.
Ol bai kamapim las tingting long wok bilong kisim ol bodi bihain long oli toktok wantaim ol femali bilong ol seilas.
International Red Cross i mekim strongpela askim long moa long wan-milian dola bilong halivim samting olsem 600-tausen pipal insait long Vietnam na Cambodia, husat i lusim ol haus na graun bilong ol long ol hai-wara na tait.
Dispela moni bai halivim long givim kaikai na ples bilong stap bilong pipal husat i bin kisim bikpela bagarap tru insait long ol eria arere long Mekong na Tonle Sap riva insait long Cambodia na Ha Tinh provins bilong Veitnam.
Dispela bikpela haia-wara na tait i kamapim tu heve igo long ol eria oli save planim rais long Central na Southern Laos.
Gavman bilong Solomon ailen ibin peim ol memba bilong wanpela long ol tupela lain wanpisin ibin wok long paitkros longen wantaim mak bilong moni inap long 180- thousand dolla - makim wantaim kain moni bilong Australia bilong ol igo bek long ples bilong ol.
Sean Dorney ripot na itok- sampela memba bilong Malaita Eagle Fos ibin sut nambaut wantaim ol gan long ol bigrot bilong bigtaun Honiara long despela wik- long wanem oli belhat long ol ino peim ol hariap.
Gavman bilong Solomon ailen ibin givim moa long half a million dolla long kain moni bilong Solom Ailen bilong grisim bel bilong ol memba bilong Malaita Eagle Fos long igo beck long ples bilong ol long Malaita ailen.
Despela moni bai karamapim tu ol kos bilong chartarim ol bot.
Solomon Ailen Bordcasting Corperation ibin bihainim wanpela mausman bilong gavman long tok olsem- peim aut despela moni i soim olsem gavman bilong Sogavare igat laik long salim ol memba bilong MEF igo bek long ples bilong ol.
Manesha Sogavare bilong kisim ples bilongen.
Long tunda- ol lain memba bilong Malaita Eagle Fos ibin belkaskas long ol ino peim ol hariap na ol ibin sut long ol gaun igo antap long kilaut autsait long ofis bilong ministry bilonbg National Unity, Reconciliation na Peace.
Secretary General blong South Pacific Forum i tok forum bai i bagarapim wok blongen sapos em bai i stat long go insaet long ol politiks blong ol memba kantri blongen olsem Fiji na Solomon ailan.
Sean Dorney i ripot olsem long wanpela toktok em i bin mekim long Suva tede, hedman blong South Pacific Forum secretariat, Noel Levi i bin toktok long oli noken kamapim bikpela mekimsave blong traim na mekim kantri i bihaenim democratic gavman bai olgeta samting i kamap oraet ken olsem bifo.
Taim em i bin toktok igo long wanpela luncheon oa kaikai long belo-taim blong Rotary long Suva, long wanem samting South Pacific Forum i ken mekim long ol heve i wok long kamap nau long Fiji na Solomon Islands, Mr.
Levi i tok ol Foerign minista blong Forum i bin kirapim wanpela working group, long miting long Apia long mun i pinis.
Em i tok despela working group i wok long kamapim samapela bikpela tingting oa plan bai oli givim igo long miting blong Forum long Kiribati long mun bihaen.
Tasol em strong blong forum i stap long despela concesnsus-decision-making polisi na rul blongen long noken go insaet long ol politiks oa heve blong ol memba kantri, oltaim em i mas stap klia longen.
Levi i tok wanem samting oli wokim blong traim na sanisim wok em despela organisation i bin kirap blong wokim bai i bagarapim olgeta nau wok blong despela organisation long bihaen-taim.
15) pipal i dai pinis na narapela 500 i gat sik, bihain long wanpela sik em ol i no save long en ibin kamap long ol ples longwe tru bilong sentral Bamiyan provins bilong Afghanistan.
World Health Organisation i salim pinis wanpela medikal tim long Kabul igo long ol eria igat dispela sik, wantaim ol Laboratory Equipment bilong painim aut dispela sik.
Emi tok, dispela sik i wankain olsem Typhoid, tasol ol bai save tru long wanem samtng i kamapim dispela sik, taim tim igo bek long tupela de bihain.
Rude Band-i-Amir Riva, em ol pipal i yusim bilong drink na tu wasim ol samting na was was long en.
Presiden Bill Clinton bilong Amerika bai lukluk-raun long Vietnam long mun-Novemba, long pinisim olgeta wok bilong kamapim gut na stretim ken ol wok-pren namel long tupela kantri, 25 yar bihain long Vietnam Woa ibin pinis.
Dispela lukluk-raun em White House ibin tokaut long en, bai bihainim miting bilong ol lida bilong Asia na Pasifik long APEC Summit long namel bilong mun Novemba em Mr Clinton bai stap tu long en.
Long mun Julai long 1995, Amerika ibin statim ken ol wok-pren wantaim gavman bilong Vietnam.
Vietnam Woa, em ibin pinis long 1975, ibin putim bikpela heve antap long nem bilong Amerika, long wanem dispela em i nambawan woa militeri bilong Amerika ibin lus long wanpela woa.
Australia i bin sakim toktok blong Indonesia olsem ol spai blong ol narapela kantri i bin stap insaet long pait blong kilim dai tripela ol wokman blong United nations long West Timor.
Defence minista blong Indonesia, Mohamad Mahfud, i tok wanpela intelligence operation blong narapela kantri i bin statim ol pait long last wik, taim ol i bin kilim dai ol wokman blong U-N long Atambua, taon em i stap long boda-mak.
Australia Praim Minista, John Howard i tok wanem toktok i kamap olsem ol Australia sapai i bin stap insaet long ol despela pait, em i rong.
Australia i givim Papua New Guinea tri-million dola sports program blong selebratim silver jubilee blong kantri.
Prime Minister, John Howard, i tok, Australia i hamamas long kamapim Papua New Guinea igo kamap wanpela independen kantrin long 25 yiar igo pinis.
Dispela tri-million dola Silver Jubilee Sports Program bai oli usim insait long fopela yiar, blong wokim kamap sports insait long komuniti.
Bai oli usim tu long sampela short-term scholarships long Institute blong Sport long Canberra.
Mr Howard i tok Australia bai gohet long halivim Papua New Guinea wantaim ol wok blong kamapim gut kantri.
Lida bilong East Timor Xanana Gusmao ibin tok long ol arapela kantri i mas putim sampela kain heve antap long ekonomi bilong Indonesia, igo inap long taim Indonesia i rausim samting bilong pait long ol milisa i wok long raun-nabaut na kamapim trabel long West Timor na em i mas brukim na pinisim ol dispela milisa grup.
Mr Gusmao ibin tok long Wold Benk i mas lusim-pastaim wanpela miting bilong ol kantri i save givim halivim long Indonesia long namel bilong mun Oktoba, igo inap long taim Indonesia i mekim sampela samting long ol dispela milisa grup i wok long kilim pipol yet insait long West Timor.
Wold Benk ibin promis long givim 5 na haf Billion Amerikan Dola long halivim Indonesia.
Xanana Gusmao ibin mekim strongpela toktok long ol dispela milisa paitman long West Timor ibin kilim tripela aid woka bilong United Nations long wik igo pinis.
000 East Timor Refugi i stap long ol kem long boda blong West Timor.
Oli bin sainim dispela agrimen long island blong Bali, bihainim ol strongpela toktok oli bin mekim long Indonesia long rausim ol samting blong pait long ol militias.
Long militias isave sapotim Indonesia na long wik igo pinis, oli bin kilim tripela aid woka blong United Nations, long wanpela boda taun blong West Timor.
Chief Politics Minister blong Indonesia, Susilo Bambang Yudhoyono na hetman blong United Nations long East Timor, Sergio Vieira de Mello i bin sainim dispela agrimen.
Indonesia na United Nations i bin agri long ofa long ol refugi long stap long Indonesia oa go bek long East Timor, em nau istap aninit long lukaut blong United Nations.
Antara niusagensi i tok olsem, tok oraet oli bin sainim, ino bin toktok tumas long ol militias na dei blong tripela wokman blong United Nations long West Timor.
Australian Law Professor igo long Human Rights Commission bilong United Nations.
Elizabeth Evatt, husat ol i bin makim em olsem Vice-Chairwoman bilong komiti.
Ol ibin votim Professor Shearer insait long namba-wan raun bilong vot.
Federal Gavman INO ibin putim nem bilong Justice Evatt, husat ibin pinisim foapela yar wok bilong em long komiti.
Ol ibin singautim ol soldia bilong Australia long givim halivim long stretim ol trenspot heve bilong Olympic Games long Sydney, pastaim long ol i opim dispela Games tete.
Ol i ting olsem ol dispela soldia bai stat long go kamap long Sydney tete.
Federal Gavman bilong Australia aste, long wanem em i les pinis long ol heve ol ibin wok long bungim wantaim ol Olympic bas na i painim halivim.
Federal gavman bilong Australia bai givim samting olsem 100 soldia long Mr Knight, na planti long ol bai kamap ol bas draiva.
Insait long ol dispela wik igo pinis, ol ibin wok long painim planti heve wantaim ol dispela bas, na planti draiva ibin pinis-woklong Trinde, long wanem ol i tok, ol ino bin kisim gutpela trening na ino kisim gutpela pei na ol arapela samting long wok.
Ol narapela wokman em ol ibin stap yet, ibin kisim moa pei na kisim promis bilong gutpela kondisen long wok, tasol ol bas i wok long go het long lus long rot oa ino go kamap long peles ol imas go long en.
Ol i surukim ken kot bilong Fiji ku lida, George Speight na tupela-ten sapota bilong em.
Immunity Decree ol ibin ofa igo long Speight long taim bilong hostis kraises i stret oa nogat.
High Court Judge, Peter Surman bai givim tingting bilong em long dispela long Trinde bihain.
Long wankain taim, Magistrate Temo i tok, ol i mas larim ol femali memba na wan-pisin bilong Speight na ol sapota bilong em i spendim Sande wantaim ol antap long Nukalau ailan.
Oli makim pinis de blong next raon long ol peace toktok blong Solomon Islands, na em bai i kamap long Cairns, Australia.
Sean Dorney i ripot olsem Solomon Islands Deputy Praim minista i tok ol despela toktok bai i kamap long namba-wan wik blong mun Octoba.
Em i no first taim long ol peace toktok i kamap long Cairns namel long ol Meanesian laen husat i wok long pait namel long ol.
Long 1995, tupela raon long ol peace toktok long Bougainville i bin kamap long hap.
Isatabu Freedom Movement na Malaita Eagle Force husat i wok long pait.
Taim em i tokaut long ol despela toktok long kamap long namba-wan wik blong mun Octoba, Deputy Praim Minista na Minista tu blong Reconciliation, Alan Kamakeza, i givim toklukaut olsem blong wok bihaenim wanem peace agreement oli gat, bai inoken isi, olsem long stretim toktok long rot blong bihaenim long surrenda long ol samting blong pait.
Kamakeza i tok amnesty na compensesen, em i stap namel long ol area oli no wanbel longen.
Olympic drug-testing authoriti i bilip, bai oli rausim moa athletes, insait long Sydney Games.
Hetman blong World Anti Doping Authoriti, Barry McCaffrey i tok, ol i bin testim pinis 150 athletes, tasol oli no tokaut long naim blong ol dispela oli painim ol i gat drug long bodi blong ol.
Brazil ibin winim Slovakia, 3-1, insait long Brisbane.
2-1 insait long Canberra.
Insait long ol gem bilong ol meri, China ibin winim Nigeria 3-1 na Amerika ibin winim Norway 2-nil.
Opening seremoni nau i wok long gohet blong ol Games blong 27th Olympiad, na Stadium Australia long Sydney, i wok long paia-lait stret long despela opening seremoni.
Seremoni i bin op wantaem Australian singsing, Waltzing Matilda na National Anthem, Advance Australia Fair.
Em i gat 110-tausan i stap long Stadium Australia nau na 3.
5-billion pipal long olgeta kantri na hap long world, i wok long lukim despela ol act em oli wokim olsem tribute igo long Australia.
120 ol man i sindaon long horse, blong Australian Stock Horse society i bin ron long ol horse igo insaet long Stadium na fomim nau Olympic ring.
Ol act blong entertainment, oli wokim olsem blong soim wokobaut blong Australia bihaenim history long environment na culture em tupela character i bin wokim, wanpela liklik gel na wanpela traditional aboriginal dancer.
Liklik meri i bin wokobaut igo long cetre oa namel blong graon, putim towel long graon, putim bilas em cream long nos na em i stat long triman.
Bihaen longen, ol narapela kain kain entertainment act i bin kamap.
President blong Indoneia, Abdurrahman Wahid i tok em i givim order long oli holim kalabusim wanpela long ol pikinini-man blong olpela President Suharto.
Despela toktok i bin kamap bihaen long Mr.
Wahid i bin mekim tok-promis long mekimsave stret long husat ol laen oa man i wok long mekim ol campeign long pairapim ol bom long Jakarta.
Em i bin toktok olsem ol pipal i mekim ol ibestigation wok i gat ol informeson long husat man i wok long pusim ol man long pairapim ol bom blong poretim pipal na tok longen olsem, bai oli mekimsave stret long ol blong stopim olgeta despela kain pasin long bihaen-taim.
President Wahid i tok em i gat tu ol evidence i stap olsem despela campeign blong pairapim ol bom, bai i gohet long sampela area em oli makim pinis olsem target blong ol.
Em i bin autim belheve na sori blongem igo long ol famili, husat ol memba blong ol i bin dai long traipela bomblast em i bin kamap long Jakarta Stock Exchange long Trinde.
Despela bomblast ibin kilim tenpela pipal na kamapim bagarap long narapela tupela-ten-seven arapela.
Narapela bomblast i bin kamap long ofis blong Attorney General long mun July, tasol nogat pipal i bin dai longen.
Papua New Guinea i statim pinis ol selebreson blong makim 25-yiar anniversary long independence i kam long Australia.
Richard Dinnen i ripot olsem pipal i bin wok long bung na kamap long ol festival oa singsing na cultural show long olgeta hap long kantri.
Long Port Moresby, Richard Dinnen i tok, planti pipal i bin bung long Ela Beach tu long Sir Hubert Murray Stadium blong lukim ol singsing group blong ples i danis, ol parades, pilai resis long kanu, na tu blong lukim ol chinese gymnast.
Long ol narapela taon na vilis long Papua New Guinea, i gat ol kain singsing na show olsem i wok long kamap.
Bikpela seremoni tru bai ikamap tumora moning, em de stret blong anniversary.
Ol lida na ol bikman blong ol overseas kantri bai i stap long wanpela commemorative seremoni long Independence Hill, klostu long PNG Parliament.
Em i gat bikpela hamamas long ol despela selebrason long kamap.
Sadako Ogata, i stap nau long Pakistan long mekim wanpela-wik lukluk-raun long dispela rijon na em bai go tu long Afghanistan na Iran.
Ms Ogata ibin toktok long heve bilong 2-million-600-tausen refugi bilong Afghanistan i stap nau long Pakistan na Iran.
Dispela bikmeri bilong UNHCR ibin tok-hamamas long Pakistan long gutpela na bikpela wok em i mekim long kisim na lukautim ol dispela refugi bilong Afghanistan, taim Soviet Union ibin go kisim na bosim Afghanistan, namel long 1979 na 1989.
Insait long Iran, Ms Ogata bai lukluk-raun long sampela refugi kemp, we samting olsem wan-million refugi bilong Afghanistan i stap long en long kantri.
UNHCR ibin halivim moa long 4-million refugi long go bek long Afghanistan, stat long 1992 ikam inap nau.
Papua Niugini em i save halivim na sapotim ron bilong ol sip.
Ol bai givim 30 million Dola long dispela projek bilong mekim i sef na isi moa long ol sip i go sua long ol bik-biris long PNG.
Ol ibin painim wanpela bom arasait long wanpela kot insait long Suva, kapital bilong Fiji.
Sampela lain ibin rediim na putim taim long dispela bom long em i pairap bihain long ku lida George Speight na 20 sapota bilong em i kamap pinis long dispela kot.
Em i tok, peles we ol ibin putim dispela bom long en arasait long kot haus long Suva, i soim olsem ol ibin putim bilong pairap long taim Speight na grup bilong em i kamap long kot aste long apinun.
President blong Philippines, Joseph Eastrada i tok, em i tru, em i bin givim oda long armi imas go insait na traim kisim aut 22 pipal wantaim tu sikispela pipal blong narapela kantri, em ol Muslim rebel i wok long holim kalabusim ol long Jolo Islands long saut eria bilong kantri.
Ol jet balus blong ami i bin stat mekim pait long ol hap ABU SAYYAF rebel i wok long hait long ol, na mekim planti handred ol pipal blong ol vilis i stap klostu, i bin ronawei lusim ol hap blong ol.
Oli no save yet, sapos pipal i bin kisim bagarap oa wanem samting i kamap long ol pipal oli bin wok long holim kalabusim ol.
Federated States blong Micronesia i tok, International Monetary Fund i bilip olsem, em i mas daunim size blong gavman sector.
Em i tok, i tru IMF i luksave long ol gutpela samting oli bin kamapim ino long taim igo pinis, tasol IMF, em ofis blong em i stap long Washington, i tok, Federated States blong Micronesia, imas mekim gavman sector blong em imas kamap wankain olsem dispela blong ol narapela liklik island ekonomi.
Em i tok, lain blong IMF i bin givim tok-piksa long wanpela liklik gavman sector, tasol kamap blong ekonomi blong em i bin stap antap tru.
Dispela lain blong IMF i bin toktok strong long mekim strongpela wuas long moni gavman i spendim oa lusim long ol wok.
United Nations High Commissioner blong ol Refugi, Sadako Ogata i tok, em bai noken salim ol aid woka igo bek long West Timor, inap em i bilip tru olsem, birua bai no nap kamap long ol.
Em i bin mekim dispela toktok, bihain long Indonesia na United Nations i bin sainim wanpela agrimen long wok bung blong stretim bihain-taim blong dispela 120-tausen refugi blong East Timor i stap yet long West Timor.
Mark Bowling i ripot olsem wanpela sinia minister blong Indonesia bai igo long America long tokim United Nations security council long wok gavman blong em bai wokim long rausim ol gan long ol milisa.
Indonesia i salim pinis moa polis igo long West Timor, tasol i gat yet ol ripot long ol milisa i wok long kamapim trabel long ol refugi na oli wok long sot long ol kaiaki long ol kemp.
Wanpela weightlifter, Martinho De Araujo i bin kamap nambawan man blong East Timor long stap insait long Olympic Games.
56kg grup B competition, olsem wanpela International Olympic Athlete, maski East Timor ino kamap olsem wanpela kantri yet.
Em i bin kamap las long dispela resis.
Planti tausen pipal i wok long stap insait long ol seremoni blong makim 25 yiar independens aniversari blong Papua New Guinea, long olketa hap blong kantri.
Richard Dinnen i ripot olsem wanpela long ol ofisel i makim narapela kantri, nau i stap long kapital Port Moresby blong stap insait long ol seremoni.
Vice President blong Indonesia, Megawati Sukarnoputri, na Senator Robert Hill, blong Australia i wok long stap long ol seremoni long Port Moresby.
Oli bin stat wantaim Flag raising seremoni long moning, na oli bin bihainim wantaim wanpela bikpela bung long Sir John Guise Stadium, long Port Moresby.
Prime Minister, Sir Mekere Morauta i bin tokim bikpela lain pipal i bin bung long hap olsem, em i gat strongpela bilip yet olsem Papua New Guinea inap stretim planti long ol heve, em i bin kamap insait long dispela namba-wan 25 yiar.
Em i bin askim pipal long wok hat tru long bringim ol basic services olsem health na education igo long olketa pipal blong Papua New Guinea.
Ol ripot ikam long Jakarta i tok, pikinini man blong Mr Suharto i kamap pinis long polis het-kuata.
Humtomo Mandala Putra, krismas blong em 37, polis i wok long painim aut long em long ol bom i bin pairap long siti.
Polis i bin tok aste olsem, oli bin wok long traim long painim em blong askim long pairap blong ol bom i bin kamap long kapital, wantaim tu dispela i bin kilim tenpela pipal long Jakarta Stock Exchange long Trinde.
Presiden Thabo Mbeki bilong Saut Afrika ibin statim wanpela kempen bilong sapotim wei gavman bilong em i laik daunim sik Aids.
Aids na ol wei bilong daunim dispela sik.
Gavman bilong em ibin statim dispela kempen, bihain long planti pipol ibin mekim strongpela toktok long polisi bilong gavman bilong daunim sik Aids.
Ol i ting olsem moa long 20-pesen long ol pipol bilong Saut Afrika nau igat sik Aids.
Mr MBeki i tok, gavman igat wanpela bikpela 5-yar Plen bilong daunim dispela sik-nogut.
Foran Minista bilong Solomon Islands ibin askim long ol ovasis kantri i givim halivim long go het wantaim ol wok bilong bringim pis.
Foran Minista Danny Philip ibin tokim United Nations General Assembly insait long New York olsem, ol trabel na pait namel long ol pipol long kantri bilong em, ibin salensim pis, sekuriti na gutpela-sidaun long kantri.
Em i tok, samting olsem 60 pipol ibin dai pinis long dispela trabel, na moa long 30-tausen pipol ibin lusim ol haus na peles bilong ol, na ol bikpela indastri ibin pas oa klos daun.
Mr Philip i tok, ol pipol bilong Solomon Islands yet i mas wok hat long painim pis oa gutpela-sidaun em bai stap oltaim, tasol ol i nidim sapot bilong ol ovasis kantri tu bilong go het wantaim ol wok na toktok bilong bringim pis.
Bai ol i holim ol toktok bilong kamapim wanpela pis agrimen em bai stap oltaim, insait long Cairns long Australia long mun bihain.
Wanpela typhoon long South Korea i kilim pinis tupela pipal na mekim planti ol narapela pipal i wok long lus yet.
Dispela tupela pipal i bin dai long sauten provins oli kolim South Kyongsang, klostu long Pusan long nambis.
Ol pasim pinis ron blong ol balus na bot igo ikam long Pusan.
William Cohen, i stap nau long Indonesia long tokim-strong gavman bilong Indonesia long mekim sampela strongpela wok bilong daunim na pinisim ol milisa grup i wok long kilim pipol insait long West Timor.
Mr Cohen i wok long mekim lukluk-raun insait long rijon, na em bai tokim Indonesia gavman long daunim ol rebel em Indonesia Ami i wok long sapotim ol na ibin kilim tripela aid woka bilong United Nations long West Timor long namba 6 de bilong dispela mun.
11-pela dei bihain long ol ibin kilim ol dispela aid woka, na tu, ol ino givim mekim-save long ol Indonesia polisman na soldia husat ino bin mekim wanpela samting na ol ibin lusim peles em dispela heve ibin kamap long en long boda-taun oli kolim Atambua.
Admiral Widodo Adi Sutjipto.
Em bai lusim Jakarta long go long Bangkok tete long apinun.
Ol milten husat ibin haijekim wanpela liklik balus ino laik givim ol yet igo long han bilong ol atoreti, tasol ol i tok, bai ol i larim pailot bilong dispela balus igo fri.
Ol atoreti i tok, ol dispela rebel bilong Isatabu Freedom Movement ibin wok long tok long ol i mas peim ol moa long 200-tausen Amerikan Dola long larim dispela pailot igo fri, bihain long ol ibin holim na kisim dispela balus long Guadalcanal long Sarere.
Tasol, ol gavman ofisa i tok, wanpela lain bilong gavman em i toktok wantaim ol rebel, ino bin laik peim dispela moni.
Australia insait long tupela wik bihain.
Ol Defens Minista bilong Saut na Not Korea, tupela bai holim nambawan miting bilong ol long dispela mun, long toktok long ol wei bilong daunim ol koros na tingting-nogut namel long tupela kantri.
Defens Minista bilong Saut Korea Cho Song-Tae na wanwok bilong em bilong Not Korea Kim Il-Chol bai holim miting long namba 25 na 26 de bilong dispela mun.
Not na Saut Korea.
Dispela bai bikpela bung tru long kamap, bihain long Presiden Kim Dae-Jung bilong Saut Korea na Supreme lida bilong Not Korea Kim Jong-Il ibin holim wanpela bikpela miting long Pyongyang long mun Jun.
Not na Saut Korea ibin pait long wanpela woa em ibin go het inap long tripela yar.
Ol Red Cross ofisa bilong Not na Saut Korea bai bung long Trinde long toktok long wei bilong bringim na bungim-wantaim ol femili em ol ibin bruk-nabaut stat long taim dispela woa ibin kamap.
Hetman bilong International Weightlifting Federation i tok, rot i op istap yet long Romania i go het long resis long intanesenel levol, maski ol ibin rausim tim bilong ol long Olympic Games long oli usim ol drags.
Romania em ol ibin testim tupela long Sydney pastaim long Games, ibin usim ol drags na ol bai tambuim tupela long inoken pilai long Games.
Romania em ol ibin painimaut i wok long usim ol drags long dispela yar.
Romania long inoken stap insait long olgeta intanesenel kompetisen inap long wanpela yar.
19 pipol em ol dispela bikhet Muslim paitman ibin wok long holim-kalabusim ol.
Jolo Island long southern Philipines.
National airline blong Indonesia, Garuda Indonesia i tingting long baim sevenpela moa jet balus blong karim moa pasindia.
Garuda operations director, Rudi Hardono i bin tokim Jakarta Post olsem, balus kampani i tingting long stat ron ken igo long ol hap em i bin stop long en, bihain long heve blong moni long 1997.
Garuda i stopim ol ron blong em igo long America, Taiwan, South Korea, France, Italy na Switzerland, bihainim dispela moni trabel ibin kamap long 1997.
Airline i papa long 42 balus tasol em i bin gat 58 pastaim long dispela trabel i bin kamap, na i wok long traim long stretim gut ken bikpela dinau blong em.
Taiwan na Philippines long kamap pamuk meri, bai ol soldia blongen i puspus wantaem ol long Second World War.
Wanpela-ten-faiv meri i bin failim despela lawsuit long Washington, America, bai Japan i peim compensesin moni igo long ol, na bai Japan Gavman i mas toksori tu igo long ol.
Em namba-wan taim ol laen i bin kisim taim-nogut long war, i askim wanpela American Federal court, long givim ruling long despela kain Japan i bin wokim long ol, aninit long wanpela Act blong Congress we em i larim ol overseas laen blong usim international law long harim lawsuit long compensesin.
Ol Historian i tok samting olsem tu-handret-tausan meri olgeta, oli bin forcim ol long silip wantaem ol soldia blong Japan, bifo na long taim blong second world war.
Nupela pait i bruk pinis namel long Indian soldia na Pakistan forces long kashmir region we oli wok long kros longen na kamapim pinis daiblong samting olsem fiften pipal.
Wanpela tokman blong army blong India, i tok army blongen i bin sut long ol gan igo long wanpela boder-otpost blong Pakistan, long southern hap blong Uri, na kilim dai sikispela Pakistan soldia na sampela Kashmir separatist.
Pakistan i tok oli bin kilim dai tripela Indian soldia.
Military blong India, i tok ol soldia blongen i bin sut long gun olsem self defence, na tok em ino tru olsem oli bin brukim boda-mak oa Line of Control, area em i brukim tupela region blong ol.
India i kontrolim Southern, two-third blong Kashmir na em i sutim tok long Pakistan long givim gan igo long ol Kashmir Separatist.
Ol muslim separatist campeign long Kashmir i kamapim pinis dai blong 34-tausan pipal long despela tenpela yiar igo pinis.
Insait long ol narapela Olympic nius.
Japan ibin winim Olympic champions America, 2-1.
Pat Rafter, ibin winim Vincent Spadea bilong Amerika insait long pilai bilong tupela.
Jon Royce, long inoken stap long pilai bilong ol tumora wantaim Korea.
Foreign minista blong New Zealand, Phil Goffi i askim strong Interim Prime minista blong Fiji, long harim tok blong international community na putim bek 1997 constitution em oli bin dropim.
Wanpela Commonwealth Ministerial Action Group miting, i wanbel long makim wanpela special envoy blong hariapim wok long putim bek kantri long democracy na promotim national unity long pipal long Fiji.
Interim Prime minister Laisenia Qarase i bin autim pinis program oa time-table long taim Fiji bai i go bek long Constitution rule insaet long tupela yiar.
Goff i tok despela group i no laikim oa wanbel long dispela timetable, na tok longen olsem em ino nap long promotim national reconcilaition na unity long Fiji, kwiktaim.
Em i tok wok blong special envoy em oli bin makim, bai i lukim olsem despela interim gavman, bai i sanap na wok long putim ol tingting blong international community long Fiji long putim bek democracy na national unity.
Prais blong North sea cruide oil wok long kalap igo antap na nau em i stap long 34.
65 dola blong wanpela drum oa barrel long London, despela em bikpela kalap tru long oil price we tenpela yiar igo pinis em i bin satap antap tru long taim blong Gulf war.
Despela niupela mak long prais blong oil, i kamap long taim i gat kros i wok long kamap namel long Iraq na Kwait long wanpela hap graon long husat long ol i papa longen.
Ol analyst i tok tru Iraq bai i noken go insaet na kisim Kwait, long wanem ol American i stap long hap, heve em bai i kamap bihaenim kros namel long ol, em long bai oli protest na stopim oil production.
Ol daiva blong ol truck, ol fisherman na transport operator husat i wok long kros i bin blokim ol port oa bris we ol sip i save kamap, tu oli blokim ol oil depot long sampela European kantri blong protest long bikpela parsi tumas blong oil.
000 barrel long wanpela de, stat long mun bihaen.
Tony Philip husat i save base long Fiji asde i bin kamap third long placing long Mistral Sailboard race long Sydney Harbour.
Despela placinf blongem i apim nau rabking blongem igo long seventh na em i gat narapela race i stap yet long em i ken compete longen.
Narapela reprentative blong Pasifik, Turia Vogel i bin abrusim win na i stap 18th na em 17th position i holim.
Meri Germany, Amelie Lux i wok long gohet long pilai blong ol meri.
Barbera Kendall blong New Zealand, i stap namba-tri na Jesica Crisp blong Australia i stap holim ten placing.
Neil bilong Australia ibin winim 200 mita freestle bilong ol meri.
Tom Malchow bilong America ibin winim 200 mita butterfly bilong ol man na Justin Norris bilong Australia ibin winim Bronz.
84 second insait long olympic semi final.
Ikam inap nau- insait long resis long wilwil or cycling- 4000 mita pursuit tim bilong germany ibin kamap namba wan lain tru long brukim 4 minit mak - taim ol ibin winim gold medal insiat long taim inap long 59 point seven- one seconds.
Iran ibin kisim wanpela drag oli tambu long en long Olympic Games long Sydney.
Mohammed Rahim, ibin redi long pait tete, tasol ol tim ofisa ibin pulim em aut, pastaim long pait bilong em ibin kamap.
Iran long Sande.
Loya bilong tupela, Ken Hardy i tok, sampela lain ibin pilai-nabaut long ol hap-pispis dispela tupela man ibin givim bilong ol i testim.
Em i tok, tupela i wari tru long nambawan risal bilong dispela test na ol i wok long wet long risal bilong nambatu test i kamap.
Games Village long Sydney na i wok long stap arasait wantaim ol pren bilong em insait long Sydney.
Bihaen long tripela de long ol competition oa pilai long Olympic Games long sydey, USA oa America i stat pinis long gohet long winim ol narapela kantri na go pas long medal count.
Long swimming long nait, ol America i bin winim ken narapela tupela Gold medal na tally blong ol nau i stap olsem, 6-Gold, 5-Silver na 2-Bronze.
Australia i gat 3-Gold medal, 5-silver na 5-Bronze.
Wanpela long ol medal i bin kam long Wrstling, Australian wrestler Maria Pekli i bin winim Bronze long 57-kologram Judo competition.
Australian Womens basketball na softball tim i bin win, em second win blong ol long ol matches blong ol long nait, em oli bin plaim.
Liquidator blong Papua New Guinea fast money scheme, i givim tingting pinis olsem, polis Fraud Squad imas lukluk na painim aut long dispela kampani.
Insait long wanpela ripot igo long Registrar blong Companies, Liquidator, Chris Burt i tok, Money Rain Scheme, bai ino nap kamapim kain moni, em i ofa long en igo long o investa.
Dispela scheme i bin promis long givim wan-handred pesen igo long ol investment.
Dispela kampani nau i pasim pinis bisnis blong em, na em i no peim bek yet planti million dola igo long ol pipal i bin putim moni blong ol long en.
Mr Burt i tok, em i wok long traim painim aut long wanem ol samting em i ken long salim blong kisim moni long ol blong peim igo bek long ol investa.
Tasol kampani ino bekim ol askim blong em long givim moa toksave long en.
Wanpela long ol pipal i go pas long dispela schemem, kot i sasim em pinis long solomon Islands.
Australian stocks i pudaun tambelo tru insait long namba-tu dei, bihainim ol wari long bikpela prais blong oel, na strong blong mak blong Australia dola daun.
Australia All Ordinaries index i bin pudaun long 40 points, na i pas long tri-tausen-188.
Australia dola i go antap liklik long 54 point US cents na nau i stap long 54point-tri-US cents.
Gavman blong Solomon Islands i salim pinis wanpela pas igo long oketa nius-lain blong Solomon Islands, blong tokim ol olsem, em i laik bai oli mas sekim gut oketa nius oli putim aut long trabel i wok long kamap long kantri.
Gavman blong Solomon Islands ino mekim yet wanpela toktok long ransom moni ol lida blong wanpela long ol Guadalcanal militias i bin mekim.
Dispela lain militias ibin kisim na holim kalabusim pilot blong balus, long Sarere.
Tasol, Director blong Government Communication Division, Alfred Maesulia i salim pinis wanpela pas igo long media.
Em i tok, olketa toktok long dispela heve, ino kam long department blong em, ol i bin toksave long em long en, olsem bai ofis blong Prime Minister i lukluk gut pastaim long en, bipo em i kamap long nius pepa oa brodkas long en.
Ol itok igat inap ol samting i soim olsem- imas igat ol niupela wokpainim igo insait long idai bilong namba 5 niusman bilong Australia ibin idai longen insait long Balibo insait long East Timor long 1975.
Peter Donald ripot olsem- ol ibin putim aut planti ol hap pepa or documents long pablic- itokaut long ol wokpren bilong Australkia na Indonesia long taim Indonesia ibin igo insiat na kisim East Timor.
Ol ibin autim ol despela doccument long wik igo pinis- i soim - ol ibin toksave pastaim long ol ibin igo insiat na kisim East Timor na ol ibin kisim aut ol despela document namel long 300 ol narapela em ol ibin opim long pablic tete long National Archives insiat long Canberra.
Des Ball bilong Australian National University itok- ol despela document ikamapim ol bigpela askim long kilim idai bilong faivpela ol niusman insait long Balibo.
Bai oli holim tupela by-elekson blong Papua New Guinea Palaman insait long sampela mun ikam.
Richard Dinnen i ripot olsem, ating bai oli holim namba-tri-by-elekson, longwanem, wanpela memba blong Palaman bai lusim seat blong em, bihain long kot ibin painim em i mekim sampela kain paul-wok.
Lidasip Tribunal bai tokaut tumora longwanem sas em i ting i gutpela, igo long Madang Governor na Member blong Palaman, Jim Kas, husat i bin agri long sas oli bin givim long em.
Oli bin sasim Mr Kas long wanpela trabel i bin kamap long Madang ples balus long stat blong 1998, taim em i bin traim long pasim wanpela balus, long noken lusim ples balus.
Em i bin tokim polis draiva blong em long draivim kar blong em igo long runway blong blokim dispela balus.
Tribunal i bin tok, Mr Kas i bin spak long dispela taim.
Tribunal inap givim oda long Mr Kas i lusim seat blong em.
Bai oli holim by-elekson long East New Britain, blong kisim ples blong Alois Koki, husat ibin dai, long mun igo pinis.
Brata blong em, Francis Koimanrea, i risain pinis long seat blong em, blong igo resis long seat blong Mr Koki.
Dispela bai mekim na oli holim narapela by-elekson blong kisim ples blong Mr Koimanrea.
High Commissioner blong Britain long Fiji, husat bai i pinis na go bek, Michael Dibbens i tok, oli noken sutim tok long gavman blongem long ol heve namel long ol kain kala skin pipal long kantri.
Dibbens i tok wok blong British Gavman blong lukautim Fiji, i bin pinis stret long 1970, taim Fiji i bin kisim independence.
Envoy blong Britain i bin wok long bekim ol toktok em sampela Indo-Fijian organisation i bin mrkim long Gavman blong Britain long peim compensesin pei igo long ol indian Fijin oa long givim permenaent resident visa igo long ol.
OLi tok, despela long wanem Britain i binkarim ol tumbuna papa meri blong ol i kam long India igo long Fiji long wok long ol sugarcane farm.
Dobbens i tok British Colonial Administration i bin ting em gut long despela taim long wokim olsem na Britain ino rong bihaenim toktok long politiks oa long skelim tingting long right oa rong.
Michael Price husat bai i lukautim tu kiribati, Tivalu na Nauru bai i kisim ples blong Mr.
Ol tok lukaut bilong America long pasim ol halavim moni em isave givim igo long Indonesia bihainim ol trabel iwok long kamap insait long East Timor i hatim pinis bel bilong ol lain isave sapotim gavman bilong Indonesia.
Difens secretary biloong America, Willian Cohen ibin igo lukluk raun long Indonesia aste na em ibin tokim ol lida long ol imas daunim ol despela lain trabelman isave sapotim Indonesia- bihain long ol ibin kilim idai tripela ol United Nations Aid Wokman insait long West Timor.
Spika bilong Consultative Asembly bilong Indonesia- Amien Rais itok, sapos Indonesia i guria long despela tok lukaut-ol bai lukim despela kantri olsem emi samting nating.
Oli bihainim toktok bilongen long tok olsem- Indonesia imas sanap strong long ol sutim tok ikam long ol strongpela kantri olsem America- usait iwok long traim long bosim na pusim nambaut ol kantri.
Cohen iwok long askim Indonesia long rausim or pinisim olgeta ol militia grup- usait ol iwok long sutim tok long ol tu long kilim idai tupela peacekeepa bilong United Nation insiat long East Timor.
Emi tok lukaut olsem- despela pasin iken bagarapim ol wokpren bilong Indonesia wantaim ol narapela international community na despela iken kamapim heve long ol halavim moni em Indonesia i needim tru longen.
Wanpela Fijian civil servant na diplomat husat i pinistem long wok, i bin sakim ol toktok blong Britain, husat i bin tok, oli noken putim heve long Britain long ol sindaon nongut namel long ol asples Fijian na Indo-Fijian.
Michael Dibbens, High Commissioner blong Briatin husat bai igo bek nau long London tede, i tok gavman blongem i bin pinis long lukautim olgeta samting blong Fiji taim despela ailan i bin kisim independence long 1970.
Ahmed Ali, husat i bin kamap namba-wan High Commissioner blong Fiji long Malaysia, i bin tokim National Radio long Fiji olsem em wok blong Britain blong mekim sampela samting blong stretim despela heve em i bin kamapim long taim em i bin lukautim Fiji.
Em i tok em wok tu blong Gavman blong Britain long halivim ol Indo-Fijian, long wanem oli bin bringim ol tumbuna-papa-mama blong ol igo long Fiji long wok kagobe long ol farm.
Interim Gavman bilong Fiji iwok long igo hed wantaim tingting bilong olpela gavman bilong Mahendra Chaudhry long opim wanpela embassy ofis bilong China insait long Fiji.
Interim Foren Affairs minista bilong Fiji-Kaliopate Tavola itok- oli tingting long opim despela embassy long pinis bilong mun November or long stat bilong mun December.
Tavola itok, oli toksave pinis long China olsem Fiji ilaikim interim praim minista bilongen- Laisenia Qarase long igo istap opening bilong embassy ofis bilong Fiji insait long China.
Interim Foren Affairs minista itok- China ibin wanbel kuik long despela tingting na emi askim long rerem taim bilong despela tingting.
Oli tokim pinis wanpela international economic konferens ol laen i save lukautim loa blong ol moni-bisnis, i wok long painim i hat tumas long stopim kain pasin long kisim moni long ol criminal-pasin long internet sapos ol kantri ino wok bung wantaem na oli no hariap longen.
Wanpela ripot oli bin givim igo long konferens long Cambridge long England, i givim toktok blong Interpol Secretary-General, Raymond Kendall long tok olsem ol laen i save wokim loa i wok long bungim bikpela heve raon long wol na tu oli no kisim halvim i kam long ol kantri raon long wol.
Em i tok moni em i kam long kain wok samting olsem long drug, wok long salim hait ol samting blong pait, pasin pamuk na ol narapela crime olsem i save paulim planti billion dola long wanwan yiar long ol bisnis long wol na salim igo long despela laundering system ol criminal i save wokim nambaut long woldOl pasifik kantri em nem blong ol i stap insait long despela kain bisnis long bringim hait moni oa laundering, em long Cook Islands, Marshall Islands, Nauru na Niue.
Kendall i tok long wanem ol gavman blong ol kantri i no wok bung tumas na tu long usim internet we oli no nap tru long kontrolim em i min olsem ol Gavman ino nap stopim kain crime olsem we oli usim ol haitek long salim nambaut na stilim moni.
International Olympic Committee i tok, nau oli rausim pinis 13 ol athletes olketa long Sydney Olympic Games, long wanem oli bin kisim drug.
Wanpela weightlifter blong Bulgaria, i bin kamap namba-wan athlete, em oli bin kisim bek silver medal blong em, bihain long oli bin painim drug bodi blong em.
Wanpela hammer thrower blong Belarus, oli bin rausim em tu long Games, bihain long oli bin painim steriods oa drug long bodi blong em.
Commonwealth Secretary General- Don McKinnon ibin givim aut narakain piksa or tingting nogut long ol wokpainim igo insait long ol trabel bilong Fiji na Solomon Ailen.
Insait long wanpela interview or ol askim na beckim ol ibin raitim insait Auckland long North na South Magazine-Mr.
McKinnon itok pipol usait ibin sapotim Ku lida George Speight longen ikam long ol pipol ino save kisim ol gutpela pe na sdian bilong ol ino stret longen.
Emi sutim tok tu long ol lain woknius bilong New Zealand usiat ibin joinim Mr.
Speight insait long parlimen long despela taim em ibin holim kalapusim ol hostage longen.
Em itok - igat need nau biong Commonwealth long igo insait longen- long wanem ol trabel bai igo bigpela moa.
Immigration Minister, Lianne Dalziel i bin tokaut long en aste.
Dispela ripot i tok, insait long dispela namba, em tri na haf tausen pipal blong Samoa na Tonga.
000 long ol dispela pipal ino laki liklik, long wanem bai oli rausim ol long kantri aninit long ol rul em bai oli stat bihainim long mun bihain.
Defence minista bilong New Zealand- Mark Burton ibin tokaut long girapim bilong wanpela niupela ples bilong ami- nevi na airfos hetkota long Trentham antap long North Ailen.
Burton itok- ol bai salim samting olsem 100 ol airfos ofisa bilong igo joinim Nevy hetkota insait long Auckland bilong igo join wantaim ol lain ami ofisa istap pinis long Trentham.
Despela niupela hetkota bai kisim ples bilong narapela hetkot insiat long Devenport bilong ol nevy na Whenuapai bilong airfos.
Ol bai bungim wantaim hap graun bilong ami hetkota istap longen em ol ibin muvim long Takapuna igo long Trentham tupela yar igo pinis.
Ol ofisa blong Customs long American Samoa i holim pas pinis bikpela namba blong marijuana long bris long kapital, Pago Pago.
000 dola long kain moni bilong America.
Oli bin putim ol dispela karamap blong marjuana insait long ol plastic bag, na putim ol insait long ol bikpela vinyl bag.
Ol bin putim faivpela long ol dispela bag insait long sip, Lady Naomi, blong bringim igo long American Samoa.
Kandim blong ol medal insait long Olympic Games, i lukim Australia na America -- wan wan long ol i gat 18 medals olketa, tasol America igo pas long wanpela Gold Medal.
Australia i bin winim narapela gold medal tete long apinun, taim Simon Fairweather i bin winim Archery competition or resis long sut long bunara.
Fairweather i bin winim Victor Wonderle blong America husat i bin kisim silver na Brongze medal i bin igo long Netherlands.
Long Tennis, Spain i bin winim Australia, 6-3, 6-3.
Karol Kucera blong Slovakia i bin winim Tim Henman blong Great Britain, 6-3, 6-2.
Long womens basketball, Cuba i winim pinis New Zealand, 74 to 55, na France i bin winim Canada 70 to 58.
Gold maining kampani bilong Australia, Placer Pacific Ltd itok, em ino tru long ol toktok olsem, ol poisin pipia ikam long Pogera gold main bilongen insait long Eanga Province long Highlands bilong Papua New Guinea ibin kilim idai 183 pipol.
Laigaip Pogera Opis Papo ibin tok, ol papa bilong graun raun long Pogera iwok long tingting long askim long pe long kamapi ibin bagarapim sidaun bilong ol pipol na kamapim bagarap ap long ol samting or environment.
Papo itok pipol ikamap wantaim despela tingting bihainim dai bilong ol papa bilong graun kostu long het bilong Strickland River stat yet long 1991.
Em itok pipol ilaik sutim tok long Placer Joint Venture em Place Niugini na Gavman bilong Papua New Guinea i papa longen.
Em itok- ibin igat ol wankain toktok olsem insait long eitpela yar igo pinis na inogat wanpela long ol ibin tru.
President blong International Olympic Committee, Juan Antonio Samaranch, i kam bek pinis long Sydney.
Mr Samaranch i bin kam bek long Spain we em i bin stap blong planim bodi blong meri blong em, Maria Teresa.
Em i bin dai long Sarere, sampela hawa tasol bipo em i bin kamap bihain long opening seremoni blong Games.
Indonesian President Abdurrahman Wahid i rausim pinis namba-tu bikpela bos oa komanda blong Armed Forces, General Fachrul Razi.
Wanpela military secretary long Presidential Palace i tok Mr.
Wahid i bin givim decree oa oda i kam long President, long pinisim wok blong namba-tu commanda blong army, na em i stat tede.
Em i tok em i wokim olsem long daonim na stretim wok blong armed froces na em nogat tok long em i mekim olsem long em i gat heve long ol security wok.
Gavman blong Solomon Islands i mekim sampela toktok pinis wantaim rebel lida husat i wok long holim kalabusim wanpela pilot, long Babanakira, long nambis blong Guadalcanal.
Communications Unit Director blong Gavman, Alfred Maesulia i tok, oli salim pinis wanpela tim igo blong toktok wantaim Harold Keke, komanda blong Isatabu Freedom Movement.
Mr Keke na ol man blong em i wok long holim kalabusim dispela Solomon Airlines pilot, stat yet long Sarere moning.
Aung San Suu Kyi na U Tin Oo i plen long go long north bilong kantri long Fonde.
Dispela i sakim oda bilong militeri we i tambu long tupela i muv igo autsait long Rangoon, kapital bilong kantri.
AFP nius ejensi i makim toktok bilong National League for Democracy lain, long tok olsem, tupela Oposisan lida i gat laik bilong igo long Mandalay, wanpela olpela kapital, i stap 720-kilomita long north bilong Rangoon.
Wanpela tokaut bilong NLD pastaim i tok, tupela lida bai trevel igo aut long Rangoon, tasol INO givim moa toksave long wanem hap bai tupela go oa husat bai go wantaim tupela.
Ripot i tok, i gat nau ol strongpela sikiuriti raun long Rangoon, stat long taim Ms Su Kyi ibin tokaut long laik bilong em long sakim ol tambu long treval bilong em.
NLD ibin kamapim bikpela win tru long 1990 eleksan, tasol militeri INO bin luksave long dispela risalt.
Interim Gavman bilong Fiji iwok long igo hed wantaim tingting bilong olpela gavman bilong Mahendra Chaudhry long opim wanpela embassy ofis bilong China insait long Fiji.
Interim Foren Affairs minista bilong Fiji-Kaliopate Tavola itok- oli tingting long opim despela embassy long pinis bilong mun November or long stat bilong mun December.
Tavola itok, oli toksave pinis long China olsem Fiji ilaikim interim praim minista bilongen- Laisenia Qarase long igo istap opening bilong embassy ofis bilong Fiji insait long China.
Interim Foren Affairs minista itok- China ibin wanbel kuik long despela tingting na emi askim long rerem taim bilong despela tingting.
Wanpela judge long Fiji bai autim tingting long mun bihain sapos dispela mari mari oa immunity oli bin givim long ku lida, George Speight na ol sapota blong em, i oraet aninit long lo.
State i bin mekim agensim dispela tingting long rausim sas blong wanpela long ol sapota blong Speight, long mun July.
Oli bin sasim dispela man long sas long traim kilim narapela man.
Taim em i bin rausim dispela ol sas long tupela mun igo pinis, Chief Magistrate blong Fiji, i bin tok olsem, dispela trabel i bin kamap insait long taim blong immunity.
State i givim pinis affidavits ikam long militari igo long High Kot, blong sapotim ol toktok blong en olsem, dispela immunity ino bin oraet long lo, longwanem, wanpela long ol samting oli bin tok long oli mas bihainim, em long givim bek olketa gan blong armi.
Tasol oli no bin bihainim dispela.
Judge nau i askim George Speight long wanpela affadavit na i bin pasim pastaim kot kes igo inap long namba-tu blong mun Oktoba.
Dispela ruling bai mekim tingting sapos Speight na ol sapota blong em, inap long bungim ol sas blong treason.
Mr Speight na ol sapota blong em nau i wok long stap kalabus long wanpela liklik ailan.
Ol Gavman loia long Fiji i wok long tingting long salansim wanpela kot oda i larim ku lida George Speight na ol bikpela sapotas bilong em i gat spesol femali visit.
Ol Gavman loia i bilip olsem, dispela oda em Chief Magistrate Salesi Temo ibin givim long ol visit igo long Nukulau ailan, we Speight na tupela-ten sapotas bilong em i stap, ino bihainim loa.
Nesenal Redio i tok, ol i ting gavman bai putim salans bilong en igo long High Court bilong Fiji liklik taim.
Magistrate Temo ibin givim tok orait long askim bilong ol loia bilong Speight long ol dispela visit, tasol ol ofisa bilong kalabus long hap INO laik kisim ol femali memba bilong ol igo long ailan.
Association of Lawyers long Fiji, i bin toktok INO laikim disian bilong Magistrate, na i tok, em i givim spesol gutpela tingting na luksave igo long Speight.
Human Rights na Democrasi Movement blong Tonga i promis pinis long wokim wanpela referendum oa vot long kantri blong glasim gut ken constitution oa mama lo blong kantri.
Movement i tok, Gavman i bin gat pinis wanpela yiar long glasim wanpela tingting oli putim pastaim long holim wanpela referendum, tasol em ino bin mekim wanpela samting long en.
Em i tok, sapos gavman ino nap na i no laik long wokim wanpela vot olsem, em bai wokim yet wanpela referendum blong em yet.
League, the Association of Non Government Organisation na Tonga National Youth Congress, long halivim blong rereim dispela referendum.
5000 sumatin i bin protes long West Papua na askim long polis i mas painim aut long dai blong wanpela classmate.
Ol sumatin i bin protes long taun blong Abepura, i stap klostu long Jayapura kapital blong province.
Ol dispela sumatin i protes, i kam long state university na Theology na Technical High skul, na oli bin blokim ol bikpela strit long Abepura.
Ino bin gat ripot long pait wantaim sekuriti oa bagarap i bin kamap.
Ol dispela sumating i bin protes na askim polis long painim aut long dai blong John Sawaki, wanpela law student, em faivpela man ibin kilim em long Jayapura.
Klostu bai oli pinisim wanpela nupela parliament complex long Kiribati.
Ol ofisel i tok, em bai redi long taim stret blong wanpela miting blong south Pacific forum long mun bihain.
Oli tok, laspela wok bai oli mekim long en, em ol liklik wok insait blong dispela five building complex.
Commonwealth Secretary General- Don McKinnon ibin givim aut narakain piksa or tingting nogut long ol wok painim igo insait long ol trabel bilong Fiji na Solomon Ailen.
Insait long wanpela interview or ol askim na beckim ol ibin raitim insait Auckland long North na South Magazine-Mr.
McKinnon itok pipol usait ibin sapotim Ku lida George Speight longen ikam long ol pipol ino save kisim ol gutpela pe na sdian bilong ol ino stret longen.
Emi sutim tok tu long ol lain woknius bilong New Zealand usiat ibin joinim Mr.
Speight insait long parlimen long despela taim em ibin holim kalapusim ol hostage longen.
Em itok - igat need nau biong Commonwealth long igo insait longen- long wanem ol trabel bai igo bigpela moa.
Ol Gavman loia bilong Indonesia i tok, wanpela 24-indipendent medikal tim bai glasim gut Mr.
Suharto, bilong save tru sapos em i fit inap long kamap long kot long ol sas bilong korapsan.
Ofis bilong Attorney-General itok, Muhamad Djakaria, wanpela medikal profesa bilong wanpela Indonesia Uniresity bai go pas long dispela tim.
Insait long en bai i gat ol Physcicians bilong Helt Dipatmen, tripela medikal skul na praivet helt klinik.
Ol bai sekim Suharto long Cipto Mangunkusumo hospital bilong Gavman insait long Jakarta pastaim long kot i stat ken long 28 de bilong dispela mun.
Ol i sasim Suharto krismas bilong em 79 long stilim 583-milian dola long ol gavman moni bilong peim ol bisnis em ol pikinini na pren biing em ibin kontrolim.
Ol ibin rausim Suharto olsem President long taim bilong ol pipal ibin bung long ol strit na kros na pait long 1998.
Em ino laik igo sanap long kot longwanem, em i tok helt bilong em ino gutpela.
Meri blong ron blong Franis, Marie Jose Perec husat i bin winim tripela Gold medal long ol olympic Games pinis, i lusim pinis Australia.
Em i bin kisim balus igo long Singapore na em bai i noken ron moa long Olympic Games.
Despela tok i bin kam long ol games ofisal blong Franis.
Christian Ahern i ripot olsem despela Olympic sprinter i binlusim Sydney, bihaen long sampela laen i bin wokim ol kain toktok long poretim em long hotel blongem long Darling Harbour.
French chef De Mission, Michel Vial i tok Perec i bin lusim Australia asde long apinun, blong go long Singapore, na em ino bin toktok wantaem ol French delegation.
Oli no bin askim polis tu long despela taim sampela laen i bin toktok long paitim em, tasol New South wales Police service nau i wok long lukluk igo long despela trabal.
Vial i tok tru Perec ino tok bai oli rausim nem blongem long Games, oa ol french delegesin ino rausim em long team, tasol i luk olsem em bai inoken resis nau.
Wanpela pas oli givim igo long American senate, i tok moa long seven-handret pipal i dai pinis long poison blong nuclear test long Marshall Islands na oli no bin kisim sampela compensesin-pei.
Gavman blong America i bin kirapim wanpela tribunal em i gat 72-million dola long wok wantaem blong peim ol bagarap blong laof blong pipal tasol pas blong Marshall Islands i tok despela ino nap.
Em i tok i gutpela long putim bikpela moni moa igo bai em i nap moni i stap blong peim long bagarap long laif blong pipal na ol property, em i bin kamap, stat long Compact of Free Association i bin stat long October 1966.
OPEC - Organisation of Oil Producing Countries bai tok orait long apim mak bilong oli, antap long 800-tausen beral long wan de em ol ibin tokaut pinis.
Ennergy Minister bilong Algeria, Chakib Khelil itok, dispela lain kantri bilong kamapim oil bai nap tok orait long apim mak bilong oil long narapela haf-milian beral long wanpela de, sapos praisbilong ol ino go daun.
Ol prais bilong krud oil nau i stap raun long 35 dola mak.
Khelili ibin tok, ol save i gat wei bilong mekim senis long oporesan, tasol sapos ol oil prais ino go daun long 28 dola long wanpela beral, OPEC bai nap apim mak bilong oil em i save kamapim.
Ol ofisa blong Customs long American Samoa i holim pas pinis bikpela namba blong marijuana long bris bilong sip long kapital, Pago Pago.
000 dola long kain moni bilong America.
Oli bin putim ol dispela karamap blong marjuana insait long ol plastic bag, na putim ol insait long ol bikpela vinyl bag.
Ol bin putim faivpela long ol dispela beg insait long sip, Lady Naomi, blong bringim igo long American Samoa.
Neill ibin lus igo long seken ples long fainal.
Neil long poin-seven bilong wan seken bilong winim gold, na Petria Thomas bilong Australia ibin winim brons.
200 mita fristail rilei.
America ibin winim gold.
Pieter Van Den Hoogenband ibin winim 100 mita fristail, na Domenico Fioravanti ibin winim 200 breststrok.
Ige de Brujn ibin brukim wold rekot bilong em iet insait long semi-fainel bilong 100 mita fristail.
Alexie Nemov i go pas long olgeta pefomens bilong kisim ol-raun gold medal.
Yang Wei bilong China ibin seken na Oleksandr Beresh bilong Ukrain ted.
40-kilomita reis, Milton Wynants bilong Uruguay ibin winim silva na Laexey Markov bilong Russia brons.
Weitlifta bilong Bulgaria, Galabin Boevski ibin brukim wold rekot bilong em iet insait long klin en jerk, bilong winim 69 kilogrem kompetisan wantaim wanpela wold rekot, taim em ibin apim 357 na haf kilogrems.
Long ol narapela olympic games risalt, wol nqamba-wan badminton palya blong China, Gong Zhichao, i bin winim narapela china playa, Ye Zhaoying blong go long final long single event blong ol meri.
Top playa i bin winim namba-foa seed 11-8, 11-8.
Long semi-final blong womens archery, defending champion blong South Korea i winim pinis Gold medal, em i bin winim Ukraine na Germany i bin winim Bronze.
Long pilai Hocky blong ol man, South Korea i bin winim India, 2-nil.
Ukraine, Olena Tatarkova na Anna Zaporozhanova i bin winim Janet Lee na Tzu-Ting Weng blong Taiwan, 6-3, 7-6.
Sweden Magnus Norman i bin winim Paradorn Srichaohan blong Thailand, 7-5, 6-2.
Venus Williams blong America, i wok long win yet ol match em i palim na winim nau i 28, bihaen long em i bin winim Tamarine Tanasugarn blong Thailand, 6-2, 6-3.
Narapela American, Monica Seles i bin winim Miriam Oremans blong Netheralands, 6-1, 6-1.
Mark Philippoussis blong Australia i win tupela taim nau.
Tennis tournament, em i bin winim Kristian Pless blong denmark.
Top meri blong America long tennis, Lindsay Davenport i bin kisim bagarap long lek blongem na em i noken pilai long tournament nau.
Lianne Dalziel itok- ol tingting wari olsem tingting bilong Zealand long marimari long ol immigrants ibin istap longpela taim pinis abrisim taim oli makim bai free long muv igo ikam namel long Australia na New Zealandino stret.
New Zealandpastaim long namba wan de bilong mun October long yar 1999 longol despela lain usait i maretim citizen or ol pikiinini mama i karim ol insait long New Zealand or istap pinis long kantri inap long faipela yar.
Bihain long namba wan de bilong mun October- usait ol lain ibin abrisim taim na istap longpela taim insait long kantri na ol inogat gutpela has long istap insait long kantri -ol bai rausim ol igo aut long kantri.
000 ol pipol ibin abrisim taim na istap longpela taim pinis insait long New Zealand bai askim long istap olgeta long New Zealand.
000 pipol long wanwan yar bai inoken senis na ol bai putim ol pipol usait ol i givim tokorait long kamap residence aninit long despela marimari.
Defence Force kamanda blong Papua New Guinea i tok, oli stretim pinis trabel long wanpela militari barracks, em ol soldia i bin kamapim paia long en long wiken.
Ol soldia long Moem Barracks, klostu long Wewak, i bin mekim trabel na putim paia long ol buildings, long taim blong selebraison blong makim 25 independen anniversari blong kantri.
Ol dispela soldia i bin koros longwanem oli no bin nap long kisim kaikai bihain long oli bin stap long ol Independence Day seremoni.
Brigadier Carl Malpo i tok, Defence Fos i wok bung wantaim polis na ol lokal authoriti blong pasim ol trabel long ol barracks.
Komanda i tok, em bai toksave long Defence Minister long dispela trabel, insait long sampela dei ikam.
Ol ibin askim Gavman bilong Papua New Guinea long larim ol pipol bilong Hela insait long Southern Highlands long girapim provincial gavman bilong ol yet.
Richard Dinnen ripot na itok ol pipol bilong Hella isave istap insait long Southern Highlands tasol ol ilaik brukim lusim ol narapela hap bilong Southern Highlands.
Hela Gimbu Association i sanap makim 250 thousand pipol ibin putim despela askim igo long National Gavman.
Taim Australia ibin lukautim despela province ol ibin bungim ol pipol bilong Hela wantaim ol narapela hap bilong Southern Highlands.
Tasol ol pipol bilong Hela itok ol pasin culture na pasin tubuna bilong ol i narakain long ol narapela hap bilong Southern Highlands na ol ino save kisim ol gutpela halavim ikam long provincial gavman bilong Southern Highlands nau.
Mausman bilong despela association- Damien Arabagali itok- Hela i lukautim ol samting istap aninit long graun olsem natural gas na ol bai usim rot bilong ol despela resources long pusim gavman sapos oli lukim oriat long ol.
Kamap bilong sik nau i wok long givim heve igo long ol pipal bilong Vietnam husat ibin bungim heve long sidaun bilong ol long ol bikpela ren na hai-wara.
Dispela i kamap long taim ol i wok long givim halivim na kisim ol pipal igo aut insait long Mekong Delta.
Red Cross long Dong Tahpo, wanpela long ol provins ibin bungim bikpela birua i tok, ol dai enimal i wok long bagarapim wara bilong drink, na ol i poret bai sik dairia, denki fiva na ol sik bilong skin bai kamap bikpela.
Bikpela monsun rain ibin kamapim bikpela hai-wara long Mekong River, na kamapim ol haiwara insait long southern-eastern Cambodia na southern delta bilong Vietnam.
163) pipal i dai pinis stat long mun July, 166 long Cambodia na 43 long Vietnam.
Thailand na Laos i bungim tu heve bilong haiwara na tait.
Mausman bilong Red Cross, David Pepiat i tok, dispela International Aid Organisation i statim pinis askim igo long wold bilong halivim ol pipal nau i bungim heve long sidaun bilong ol.
Gavman blong Solomon Islands i mekim sampela toktok pinis wantaim rebel lida husat i wok long holim kalabusim wanpela pilot, long Babanakira, long nambis blong Guadalcanal.
Communications Unit Director blong Gavman, Alfred Maesulia i tok, oli salim pinis wanpela tim igo blong toktok wantaim Harold Keke, komanda blong Isatabu Freedom Movement.
Mr Keke na ol man blong em i wok long holim kalabusim dispela Solomon Airlines pilot, stat yet long Sarere moning.
Wanpela militia komanda insait long Solomon Islands, i wok long holim kalabusim yet pilot.
Oli bin hait na pulim kalabusim dispela pilot na balus blong em, long faivpela dei igo pinis.
Sean Dorney i ripot olsem, wanpela lotu grup blong Solomon Islands husat i wok long traim long holim toktok wantaim rebel lida blong lusim fri dispela pilot, ino bin nap long kamapim wanpela samting.
Lida blong Guadalcanal militia, Harold Keke i wok long askim ransom moni long moa long haf-million Australian dola, olsem bai oli ken lusim igo dispela pilot.
Meri blong pilot, ERic Rove Florence, i bin toktok wantaim em long redio, planti taim stat yet long Sarere.
Insait long narapela trabel i bin kamap, Malaita Eagle Force, i tok, oli bin kilim fopela Guadalcanal Militias, insait long wanpela pait long aste nait long klostu long Henderson ples balus long Honiara.
Man oli makim olsem Director blong Forum Fisheries Agency long Honiara, i tok, em i laikim Agency imas harim na luksave long laik na tingting blong ol memba kantri.
Feleti Teo i tok, bipo dispela Agency i bin save putim tingting tumas long ol maket blong salim pis long ol.
Tasol em i tok, nau em i mas putim tingting long lukautim na bosim gut wok blong kisim pis insait long rijon olsem bai planti pis imas stap yet blong bihain taim.
America na South Korea itok ol iwok long poretim yet North Korea long ol kain smating bilong pait em igat.
Bihainim ol toktok insiat long Seoul- Defence Secretary bilong America- William Cohen na difens minista bilong South Korea- Cho i tok hamamas ol tokorait bilong kamapim ol wokbung namel Noth na South Korea long despela yar.
America na regional security iwok long poretim yet ol chemical, biological nuclea na Long range missile program bilong North Korea.
Attorney General blong Indonesia, Marzuki Darusman i tok, ol soldia blong Indonesia i bin stap namel long lain i bin kilim dai tripela aid woka blong United Nations, long West Timor.
Mr Darusman i bin tokim ol ripota long Jakarta olsem, polis long taun blong Atambu long boda blong West Timor i holim kalabusim na i wok long askim sikpela pipal wantaim ol memba blong Indonesia militari, long dai blong ol pipal long namba sikis dei blong mun September.
Em i tok, em ino kilia gut long husat ol soldia tru istap insait long dispela heve, tasol em i bin tok, em i ting igat sampela bik-het lain soldia istap insait long armi na ino save bihainim oda blong komanda.
Planti kantri long wold i wok long mekim strongpela toktok long Indonesia long rausim ol samting long ol militias, bihainim dai blong tripela aid woka na tripela pipal blong Indonesia, em ol milias ino laikim independen, i bin kilim ol.
U-N Edministresan na Australia bai statim ol toktok long mun bihain bilong ol tingting na laik bilong bihain taim bilong painim oil na Gas aninit long Timor Sea.
Ol U-N ofisal i tok, bai oli holim namba-wan raun bilong ol toktok long Dili, kapital bilong East Timor.
Australia i gat agrimen wantaim U-N Transitional Administration long East Timor, we i givim em i go het long ol wok bihainim ol tingting na laik istap long Timor Gap Treaty.
Ol ibin sainim dispela Treaty long 1989 wantaim Indonesia, husat ibin igo insait kisim em long 1975, na lukautim em long 24 yar.
Tasol dispela agrimen bai pinis taim East Timor i kisim ful indipendens, em ol i ting long dispela yar.
Narapela agrimen oa Treaty bilong kisim ples bilong dispela bai abruim ol heve bilong lo, na givim gutpela binsis rot bilong oil na Gas insait long Timor Sea.
East Timor bai kisim planti milian dola ikam long Oil na Gas long taim ikam bihain.
New Zealand bai kamap ol sitisen, na ol bai inap long muv fri ikam long Australia.
Wanpela kot long Guam i tok, em ino tru olsem em i bin tok orait long Chinese lotu lida Zhang Hongbao blong go stap long Guam.
Tasol, ol bai noken rausim em igo bek long China na bai oli lusim em long rumgat.
Zhang em i lida blong wanpela kain lotu muvmen oli kolim - Zhong Gong insait long China, em ol ripot i tok i gat 30 milian memba blong en.
Ol ripot i tok, em i bin wok long hait inap long faifpela yar, pastaim long em i go kamap long Guam long mun January.
Dispela tingting blong Guam kot i min olsem, Zhang bai no nap kisim tok orait blong kisim American sitijensip.
Ol loia blong en i tok, ol bai apil agensim dispela tingting blong kot.
Deputi Praim Minista bilong Solomon Islands i tok, moni gavman ibin peim igo long wanpela long ol malisa grup i katim namba bilong ol rebel insait long kapital igo daun long klostu tausen.
Gavman i bin peim wan-tausen eit handret membas bilong Malaita Eagle Force long igo bek long ples bilong ol, na Sean Dorney i ripot olsem, Gavman i wok long tokaut olsem, namba bilong kraim long Honiara i go daun.
Malaita Eagle Force, em ol i salim igo bek long ples bilong ol, wantan-tausen dola.
Dispela i makim wan milian eit handret tausen dola Solomon Isalnds dola.
Em i samting olsem sikis-handret tausen Australian dola.
Insait long narapela tokaut, komiunikesan divisan bilong Solomon Islands Gavman i tok, INO ibin gat kraim insait long Honiara long stat bilong dispela wik.
Sampela pipal insait long taun INO wanbel long dispela tokaut.
Long wankain taim, meri bilong pailot em ol i holim em stap olsem Hostage long Weather Coast bilong Guadalcanal stat long Sarere, Florence Rove, i mekim strongpela askim igo long Roviana pipal bilong man bilong em long Western Province long INO mekim samting igo hat moa.
Dispela i bihainim tok lukaut bilong ol long bekim bek wantaim pait.
Wanpela sinia generel bilong Indonesia ibin tok-lukaut olsem, atingol strongpela ovasis kantri, wantaim Amerika, i wok long plen long tekova long West Papua Provins.
Tasol, gavman ofis bilong Amerika insait long Jakarta i tok, nevi bilong Amerika ino bin stap insait long ol trening kolostu long West Papua inap long sampela mun nau.
Long wik igo pinis, foapela woa-sip bilong nevi bilong Amerika ibin go raun long olpela provins bilong Indonesia, East Timor, long givim ol kaikai na samting bilong wokim ol haus long dispela territori em ibin kisim bikpela bagarap tru long ol pait na trabel.
Generel Syahnakrie ibin bosim sekuriti long East Timor long yar igo pinis taim ol milisa i sapotim Indonesia, wantaim halivim bilong Indonesia Ami, ibin kamapim ol bikpela pait na trabel na kilim pipol.
Em nau i bosim sekuriti tu insait long West Timor.
Ripot i tok, ol soldia bilong Indonesia i stat pinis long rausim samting bilong pait long ol milisa paitman i sapotim Indonesia, em ol ibin sutim tok long ol long kilim tripela aid woka bilong United Nations long West Timor.
AFP Niusagensi bilong Frans i tok, wanpela militeri ofisa long Belu distrik bilong West Timor em i stap long boda wantaim East Timor, ibin mekim dispela toktok.
Em i tok, ol i wok long rausim samting bilong pait long ol milisa grup na ol milisa memba tu ibin givim ol dispela samting bilong pait long laik bilong ol yet.
AFP i tok, dispela ofisa ibin tok olsem, dispela wok i stat nau tasol, na ikam inap nau, ol sekuriti atoreti ino kisim planti samting bilong pait yet ikam long ol milisa grup.
Bali, bai go kamap tete long dispela hap long lukim ol i rausim samting bilong pait long ol milisa grup.
Long stat bilong dispela wok, militeri komand ibin tokaut olsem nambawan hap-wok bilong rausim samting bilong pait long ol milisa bai stat long Fraide na go het inap long foapela dei.
Chief Sekuriti Minista bilong Indonesia ibin mekim tok-promis igo long United Nations Sekuriti Kaunsil insait long New York long Tunde, long ol bai statim wok bilong rausim samting bilong pait long ol milisa grup long West Timor.
East Timor long yar igo pinis.
Mr Yushar i tok, bai ol i go het long askim kwesten long ol dispela saspek igo inap long wik bihain.
19 saspek oa pipol, em ol ibin sutim tok long ol long go pas long faivpela bikpela trabel em ibin kamap long yar igo pinis, namel long mun Epril na Septemba, insait long East Timor.
Ofis bilong Indonesia Attorney General ibin autim nem bilong Generel Suratman olsem wanpela long ol saspek, wantaim 18 arapela pipol.
Brigadier General Timbul Silaen, na bos bilong Suratman yet, Major General Adam Dimiri.
Sir Mekere Morauta, ino laikim wanpela tingting bilong ol Hela wanpisin bilong Southern Highlands i kirapim wanpela provins bilong ol yet.
Sir Mekere i tok, sapos gavman i larim ol Hela pipol i kirapim wanpela provins bilong ol yet, orait Morobe Provins, wanpela long ol bikpela tru bilong 19 provins long PNG, iken bruk tu long kirapim tupela oa tripela provins.
Ol koros-pait bilong bipo yet namel long ol Hela na Tari pipol bilong Southern Highlands Provins, ibin wok long kamapim ol bikpela pait namel long pipol na bringim bikpela heve long wok bilong ronim provins.
Ol pis toktok bilong pinisim tupela yar bilong kros na pait namel long ol pipal iet bilong Solomon Islands bai kamap long Cairns northern Australia long namba 10 de bilong Oktoba.
Deputi Praim Minista na Minista bilong National Unity, Reconciliation na Peace, Allan Kemakeza i tok ol i mekim ol las disisan long husat ol pipal bai stap long ol toktok.
Em i tok, ol loia na advaisa i wok long putim wantaim wanpela pepa em bai oli bihainim insait long ol toktok.
Ol i bin peim moni igo long tupela militen grup, tasol Mr.
Kemakeza i tok, ol i bihainim tingting na laik, em gavman bilong bipo ibin mekim bilong kamapim pis.
Emi tok, gavman i bin salim igo bek long ol ples bilong ol, ol memba bilong Malaita Eagle Force na Isatabu Freedom Movement bihainim Cease-Fire Agreement ol ibin sainim long mun August.
Indonesia i tok, em i kisim stretpela tokaut pinis olsem, gavman bilong Papua New Guinea INO ken halivim ol Indipendence Movements insait long West Papua.
Vice President bilong Indnesia, Megawati Sukarnoputri ibin igo long Port Moresby long wik igo pinis bilong ol selebresan bilong makim 25 yar indipendens bilong PNG.
Praim Minista Sir Mekere Moruata na Governor General, Silas Atopare ibin tok, Gavman bilong tupela bai INO ken sapotim laik bilong brukim dispela Indonesian provins.
Megawati i tok, sapot bilong PNG em i bikpela samting tru bilong Indonesia long taim emi traim long pasim laik na tingting bilong sampela West Papua pipal long bruk na lukautim ol iet.
Nauru na Vanuatu i tokaut long sapot bilong tupela long Indipendens bilong West Papua.
Port Moresby Bank bihain long ol i bin luk olsem givim ol iet igo long polis.
Dispela inkuest i wok long harim ol toktok long ol wei, ol i bin kilim ol stilman, bihain long wok traim bilong ol long stilim moni ibin feil long mun Disemba long yar igo pinis.
Faifpela man ibin satarim wanpela helikopta na fosim pailot igo pudan long ruf bilong PNG Banking Corporation het ofis, we wok taim bilong ol long stil ibin feil.
Ol ibin ronowe wantaim helikopta, tasol polis ibin sutim em daun.
Faifpela man INO ibin kisim birua long taim helikopta ibin pudaun, tasol ol ibin sutim ol dai bihain.
Wanpela witnes ibin tokim koronas inkuest olsem, em i bin lukim tripela man ibin traim long ronwe insait wanpela kar.
Em i tok, wanpela man em i bilip i wanpela plen klos polisman ibin stopim ol, na bihain sutim ol, maski ol ibin luk oslem i laik givim ol iet igo long han bilong em.
Dispela koronas inkuest i wok long go het iet.
Prais blong bensin, diesel na avgas i go antap pinis long Papua New Guinea - long wanem prais blong oil long wol i go antap.
PNG i bin apim prais blong ol dispela samting aste na prais kontrola i toksave pinis olsem, prais blong baim balus na sip igo-kam raun long kantri bai go antap.
Dan Kakaraya i tok em i save olsem dispela bai kamapim sampela heve, tasol prais blong crude oil long wol, em i go antap bikpela tru long nambawan taim insait long tenpela yar, i fosim em long apim prais blong bensin na ol narapela samting long PNG.
35 American dola.
Na long West Bengal Stet bilong India, hai-wara tu i wok long igo bikpela tru.
Ol wara i wok long go antap pasim ol wok bilong bringim halivim igo long 10-milian vilis pipal, na namba bilong ol pipal i dai pinis long faifpela de igo pinis i go antap long 180.
Planti narapela i lus iet.
Ol militeri helikopta na ami spitbot igo het long bringim ol kaikai, tasol Stet Gavman i tokaut stret olsem, ol wok bilong halivim pipal i bungim heve longwanem ol i sot tru long pipal bilong mekim dispela wok.
Pipal Koalisen Gavman bilong Fiji, em ol i bin rausim long ku, bai noken stap insait long ol wok bilong kirapim wanpela nupela Constitutional Review Commission.
Ol hetman bilong Fiji Leba Pati, wanpela bikpela pati insait long koalisen gavman i tok, em i pasim tingting long i noken stap insait long wok bilong glasim gut ken 1997 Constitution.
Oli bin askim Fiji Leba Pati na Nesanal Federesin Pati long makim Indian Fiji pipal igo insait long Komisan, tasol tupela INO i bin laik makim kendidet.
Memba bilong palamen makim Fiji Leba Pati na Foran Afes Minista bipo, Dokta Tupeni Baba i tok, koalisen bai i noken mekim wankain mistek oa rong em i bin mekim long 1987, taim em i bin stap insait long wanpela wok bilong glasim gut mama loa, tasol ol INO ibin bihainim ol tingting na laik bilong en.
Australia sempion swima, Grant Hackett i bin winim wantok blong em Kieren Perkins long 1500 metres freestyle swim resis tede na em i kisim gol medal.
Niusman Bruce Atkinson i ripot olsem driman blong Perkins long winim nambatri Olympic Gold Medal long dispela dispela resis, i bin popaia.
Tasol em i bin givim olgeta strong blong em long dispela resis na maski em i kam seken, em i bin daunim taim blong em yet, samting em ino bin nap long wokim insait long dispela sikispela yar igo pinis.
Wantok blong em Grant Hackett i bin winim resis insait long 14 minit, 48-poin-3-3 sekens blong winim Perkins long moa long 5 sekens.
Chris Thompson blong America i bin kamap ted.
Australia i bin winim ol silva medal long 100 medley relay resis blong ol man na blong ol meri.
America i bin winim dispela tupela resis wantaim na long wankain taim oli bin wokim ol nupela wol rekod long tupela.
Na Dutch meri Inge de Bruijn i bin winim nambatri gol medal blong en long Olympics insait long 50 metres Freestyle swim resis.
Olympics swim resis progrem nau i pinis.
America i go pas long medal tally wantaim 14 Gol, 8 Silva na 11 Brons.
Australia i seken wantaim 5 Gol, 9 Silva na 4 Brons.
India i tok em bai apim bikpela tru ol sekuriti wok blong en blong lukautim ol pipal husat i save stap insait long Kashmir eria blong en.
Neeraj Bali i ripot olsem ol India autoriti em oli lukautim Kashmir i wok long mekim 2-tausen-400 bunkers oa hul na baret insait long ol vilis long dispela boda eria em oli save pait long en oltaim wantaim Pakistan.
Dispela toksave blong India long apim sekuriti i bihainim nupela trabal we ol gan i bin wok long sut ikam.
Ol gan i pairap olsem ino nupela samting, India na Pakistan i save sutim wanpela narapela yet long wanpela eria em i ron namel long Kashmir.
International Olympic Committee oa O-I-C i tokaut pinis long bikpela tenkyu blong en igo long ol pipal blong Australia husat i stap lukluk long Sydney 2000 Olympic games.
Darekta Jeneral blong I-O-C, FRANCOIS CARRARD, i tok pipal long Olympic Park insait long Sydney i wok long soim trupela spirit tru blong Games.
Tasol long wankain taim oli respekt na luksave long ol narapela athletes blong ol narapela kantri.
Carrard i tok, dispela pasin blong Australia pipal i mekim em i pilim gut, na yu ken pilim spirit blong Games long olgeta hap blong Olympic Park.
Em i tok Australia pipal i wokabaut raun, oli marimari na nais long pipal, oli smile long ol na oli hamamas tru.
Em i tok dispela i mekim IOC i hamamas karangi stret.
Wanpela bikpel pait em Philippines ami i wokim agensim ol Muslim paitman long sauten Phillipines nau i kisim namba-tu wik, tasol nogat wanpela samting i soim olsem dispela kempein i karim gutpela kaikai.
Planti tausen sivilian i lusim haus bilong na ronawe.
Ami i bin ting olsem, kempein bilong ol bai kisim tripela de oa wan wik bilong kisim bek ol 19 hostis em ol Abu Sayyaf rebel i wok long haitim i stap.
Ikam inap nau tupela French hostis tasol i bin nap long ronawe lusim ol rebel.
Mr Suharto, President bipo bilong Indonesia, igo pinis long wanpela haus sik long Jakarta, bihainim kot oda long em i mas go lukim ol dokta.
Kot i bin givim oda bai ol dokta arasait long lain dokta blong Mr Suharto i mas glasim helt bilong em.
Oda bilong kot i kamap bihain long taim Suharto ino bin kamap long kot namba-tu taim.
Ol dokta bilong em i bin tok em i bin sik na ino fit oa strong inap long kamap long kot.
Ol i sasim Mr Suharto, krismas bilong em 79, long korapsan na yusim hait moni bilong halvim em yet.
Ol eid wokman-meri bilong Indonesia, em oli stat go bek long West Timor i ripot olsem, oli wok long givim aut liklik kaikai tasol long sampela refuji, tasol ol narapela refuji i nogat.
Wanpela Christian Relief Agency i tok, em i poret nogut ol refiuji i stap hangare long wanpela kem klostu long boda taun, Atambua, ples we ol i bin kilim tripela United Nations eid wokman long stat bilong dispela mun.
Dispela trabal i mekim na ol eid wokman-meri i bin lusim dispela provins, tasol sampela wokman bilong Indonesia i stat long go bek.
Long Papua New Guinea, polis i banisim wanpela hap bilong Port Moresby, bihainim ol kros namel ol polis na ol soldia.
Richard Dinnen i ripot olsem, polis i bin sutim dai wanpela soldia tete moning.
Ol memba bilong Papua New Guinea Difens Fos i bin go lukim polis taim ol toktok long dai bilong dispela solida i bin go raun long taun.
Wanpela long ol stori i olsem, ol i bin sutim dai dispela soldia taim em i bin stap insait long pasin stil, na narapela stori i tok, polis is sutim em taim em i wok long kam aut lusim wanpela naitklab.
Ol soldia i bin go lukim polis long Boroko, na gat i bin paira, na bihain polis i bin pasim dispela eria na givim oda long pasim ol stua.
Planti solida i bin kros na igo bung long Murray Barracks na tok lukaut long narapela pait wantaim polis, tasol i luk olsem dispela grup i bruk nambaut pinis nau.
Ol kar em oli pulap long polis wantaim ol gan nau i wok long patrol long dispela hap, na ol i putim ol rot-blok pinis raun long Boroka Polis Stesin.
Ol trak draiva blong Australia bai holim miting dispela wiken blong rereim ol tingting blong wanpela kempein agensim prais blong bensin em i wok long go antap moa yet.
Ron Fuller i ripot olsem wanpela long ol tingting bai oli stretim tok long en em long wokim wanpela blockade.
Ol draiva i wok long bung wantaim long Queensland, Victoria, New South Wales, Western Australia na A-C-T oa Canberra.
Andrew Whale blong Transport Workers Union i tok bisnis blong ol i save kisim bagarap taim prais blong bensin i go antap long wanem i nogat mak i stap we prais blong bensin bai go antap long en na i stop, nogat.
Em i save go na go antap tasol, em i tok.
Em i tok ol draiva i belhat tu Australia Gavman long wanem em ino laik go isi long ol takis blong bensin.
Union i tok em bai stretim tingting long wik bihain long weanem samting em bai mekim.
Interim Praim Minista bilong Fiji, Laisenia Qarase, i sakim ol toktok oli sutim long em long yusim taraipela moni bilong go long United Nations long New York.
Qarase i go bek pinis long Fiji bihain long em i bin stap insait long United Nations General Assembly na wanpela miting bilong Commonwealth Ministerial Action Group.
21) tausen American dola, na i tok, ol toktok olsem, foapela ofisa husat i bin go wantaim em i bin go First Class, ino tru.
Interim Praim minista i tok lain bilong em i bin wanpela liklik lain tru makim wantaim ol narapela lain Fiji i save salim long United Nations bipo.
Miting bilong Commonwealth INO bin wanbel long tingting bilong Fiji long putim raitim wanpela Constitution insait long tupela yar na bihain holim wanpela general eleksan.
Tasol miting i bin givim tok orait long salim wanpela lain minista igo bilong glasim gut heve long politiks bilong Fiji.
Ol bikpela hai-wara em i bin kamap long Mekong Delta bilong Vietnam stat long pinis bilong mun July, i kisim laif bilong sikispela-ten wan pipal, planti long ol oli pikinini.
Planti long ol pipal i dai, oli bin dai insait long An Giang provins, na ol i tok, dispela em wanpela nogut hai-wara tru long kamap long dispela rijen insait long 40 yar.
Hai-wara klostu i karamapim olgeta An Giang na Dong Thap provins.
Dispela Hai-wara i mekim na nau moa long tu milian pipal i nogat haus insait long seven long ol 12-pela provins long Mekong Delta.
Elektorel Komisin blong Vanuatu i sakim pinis ol toktok oli sutim long agensim tingting blong en long apim fee blong eleksan.
Dispela fee i kalap igo antap pinis lusim 106 American dola, i go antap long 3-tausen-400 dola.
President blong Vanuaaku Pati, Edward Natapei, i tok tingting blong apim eleksan fee i givim bikpela heve tru long planti politikal pati husat i laikim wanwan kendidet blong ol long baim fee blong ol yet wanwan.
Em i tok planti long ol kendidet husat bai resis long ol provinsal eleksan, oli nogat wok.
Gavman i bin toktok wantaim Council Of Ministers blong traim na daunim eleksan fee tasol Elektorel Komisin i tok dispela pasin blong gavman ino stret.
Em i tok Paliment oa Kot tasol i ken mekim kain tingting olsem, na i tok Minister of Internal Affairs i bin oraitim dispela tingting.
National United Party i tok em i wok nau long askim ol pati na ol kendidet long noken resis insait long ol provinsal eleksan.
America bai toktok strong long North Korea i mas mekim samting stret na noken wokim toktok nating tasol insait long ol miting long New York long dispela wik.
North Korea na ol toktok olsem em i wok long salim ol militari teknologi na givim sapot long ol terroris.
Wanpela nupela ripot blong Pentagon ibin kam aut long Fraide i bin tok, North Korea i stap yet wanpela kantri husat i ken kamapim bikpela heve long gutpela sidaun na sekuriti long North East Asia.
Em i wanpela kantri iken nap pulim America long stap insait long wanpela bikpela war.
Nau yet, President blong South Korea, Kim Dae-Jung i mekim strongpela askim long Japan long givim halivim long kaikai na moni igo long North Korea.
Mr Kim i bin tok, ekonomi blong North Korea i wok long bungim heve.
Taim nogut i pasim pinis ol wok blong Philippines militari blong halivim na kisim aut wanpela man blong America em ol Muslim rebel i holim kalabusim em long wanpela ailan istap long southern Philippines.
Tasol, maus-man blong Gavman, Ricardo Puno i bin tok, ol soldia i bin stap raunim pinis ol rebel na pait bai gohet.
Bihain long dispela, oli bin pulim na holim kalabusim moa pipal.
Ol narapela hostage oli wok long holim kalabusim ol yet, em tripela blong Malaysia na 13 blong Philippines.
Polis fos blong Papua New Guinea i stap redi bihain long ol soldia i bin koros na toromoi ol ston igo long polis.
Ol soldia i wok long koros longwanem ol polis i bin sutim dai wanpela long ol soldia.
Komanda blong Papua New Guinea Defence Force i bin tok sori long pasin ol soldia i bin wokim wantaim polis aste long Port Moresby.
Brigadier General Carl Marlpo i givim oda pinis long olketa soldia long Port Moresby, long noken stap na raun long ol strit.
Insait long nius bilong Olympic Games.
Amerika i wok long pilai strong yet long dispela gems.
17 long ol dispela Medal em ol Gold Medal.
France i wok long ron namba tri wantaim 28 Medal na 12-pela long ol, em ol Gold Medal.
Australia i wok long ron namba 4 long dispela taim wantaim 39 medals.
10 Gold, 18 Silver na 11 Bronze.
Niusman Mark Bowling i ripot olsem, olgeta long ol dispela pipol ol ibin pulim-kalabusim, ibin tokim polis olsem i tru ol ibin halivim long pairapim ol dispela 4-pela bom ino longtaim igo pinis, wantaim bom em ibin pairap long Jakarta Stock Exchange.
Dispela bom-pairap long 11-pela dei igo pinis, ibin kilim 15 pipol.
Ol ino bin givimaut moa toktok long dispela 25 saspek.
Wanpela man, krismas bilong em 43 yar, ibin tokim Polis olsem, bihain long ol ibin pairapim foapela bom long dispela tupela mun igo pinis, ol ibin igat ol arapela plen tu bilong bomim oa pairapim gavman ofis bilong Amerika na Serena Department Store insait long central Jakarta.
Chamber of Commerce bilong Amerika insait long Jakarta ibin tok long wik igo pinis olsem, gavman ofis bilong Amerika ibin kisim sampela toktok ikam long sampela gutpela lain olsem, trabelman bai traim-bomim ol bisnis na ofis bilong Amerika.
Presiden Suharto ibin givim ol oda bilong pairapim ol dispela bom, long wankain taim ol kot kes bilong Suharto bilong ol korapsen sas i kamap.
Presiden bilong South Korea ibin askim Japan long salim moa kaikai igo long North Korea, olsem hap bilong wanpela wok-bung bilong kamapim-gut wok-pren bilong ol wantaim North Korea.
Presiden Kim Dae-Jung bilong South Korea i tok, North Korea bai hamamas tru sapos Japan i givim halivim long en long dispela bikpela taim-nogut bilong en.
Presiden ibin mekim dispela toktok long las dei bilong tripela-dei miting bilong em wantaim Praim Minista bilong Japan, Yoshiro Mori.
Planti lain insait long Japan i ting olsem North Korea i wok long givim dispela rais ol i salim long en long halivim ol soldia bilong en na ino ol femili i wok long hangre long dispela taim.
Tupela bikpela gavman ofisa bilong Indonesia ibin lukluk-istap taim ol milisa paitman ibin givim bek ol samting bilong pait tete, long wanpela boda-taun long West Timor we ol milisa paitman ibin kilim-idai tripela wokman bilong United Nations long en, long stat bilong dispela mun.
Admiral Widodo, ibin stap long lukim ol milisa paitman i givim bek ol samting bilong pait insait long Atambua taun, wantaim tupela bikpela milisa lida, Eurico Guterres na Joao Tavares.
Atambua em i stap long boda wantaim East Timor.
Indonesia nau i stap aninit long bikpela heve na strongpela toktok ikam long ol arapela kantri long em i mas rausim samting bilong pait long ol milisa na pinisim ol, bihain long ol milisa paitman ibin kilim ol wokman bilong United Nations.
Idai bilong ol dispela wokman bilong United Nations long han bilong ol milisa paitman ibin mekim samting olsem 400 wokman bilong United Nations na ol arapela aid agensi i ronawei long West Timor, na emi mekim planti ovasis kantri i autim bikpela bel-koros long en.
America ino laik tokaut long nem blong wanpela long ol athelete husat i bin testim positive long steroids oa drug.
International Amateur Athletics Federation i tokaut pinis World Shortput Champion, C.
Hunter i bin testim psoitive long streoid Nandrolone bihaen long ol pipal long Northway long mun July.
Hunter ino staplong Olympic Geames team blong America tasol em i maritim sprint champison blong America, Marion Jones.
OL senior memba blong international Olympic komiti i askim strong America long tokaut klia long husat athlete blong ol i bin tested psitive.
Tasol taim em i bin makim American team long givim aut wanpela statement igo long ol nius laen, Jill Geer ino bin laik kolim nem stret blong Hunter.
Tasol College Deputy President, Doctor Robin Mortimer i tok despelaphase-in taim em long tripela mun, i bikpela samting long lukim level blong blood stock i stap gut.
Doctor Mortimer i tok tru oli laik stopim blood nongut em i gat blong Australia i planti na gutpela.
20) yar oa moa na i bin peim ol takis na ino bin stat long gavman.
Gavana Tauese i tok, American Samoa Gavman ibin bringim dispela Bill liklik taim bihain long em ibin winim eleksan, tasol Bill ino ibin kisim halivim insait long Palamen.
Western Samoa, husat i gat bikpela namba-tru bai kisim bikpela hamamas long en.
Wanpela kot long China i bin givim ruling olsem foapela pipal i mas indai, long wanem oli bin halivim long ronim wanpela raskel laen oa gang husat i bin kidnapim tu-handret-na-foapela-ten meri blong salim igo long ol man bai i kamap misis blong ol oa long kamap pamuk tasol.
Intermediate Peoples Court long Suqian, Eastern city blong China, i bin givim ruling agnesim wanpela-ten-eit pipal insaet long gang long wik i pinis olsem hap long ol kotcase oa trial blong nainpela-ten memba blong gang.
Court i bin Legal Daily pepa i bin tok long kain wok blong despela gang olsem bikpela trafiking case long ol meri tru long China.
Court i bin givim despela mekim save long ol despela foapela man, Zheng Mingyue, Zheng Mingliang na narapela tupela lida blong Gang long oli mad indai.
Ol jas i bin givim ruling long narapela tupela i mas indai tu tasol oli bin rausim ken bai insaet long tupela yiar oli ken soim sori long rong oli bin wokim na tok long ol long stap kalabus igo i nap bai oli indai.
12) mamba blong gang, court i bin salim igo kalabus, sampela i nap long sikispela man na sampela arapela bai oli stap kalabus na oli noken kam aut i nap oli indai long kalabus.
Legal Daily Biuspepa i tok despela kain long trade long ol meri blong kamap misis oa meri blong ol man oa long kamap pamuk, oli bin save haitim long first tenpela yiar long taim ol Communist i bin ruling kantri na long despela tenpela yiar igo pinis, em i bin kamap strong na grow,.
Outrigger Hotels Group bilong Hawaii i go het wantaim opening bilong wanpela bikpela na nupela Resort long Fiji, foapela mun bihain long taim ol ibin makim long opim.
Sean Dorney i ripot olsem, ol ibin surukim taim bilong opim, bihainim ku bilong George Speight long mun May.
250) rum Outrigger Reef Fiji Resort, taim ku bilong George Speight ibin pasim ol turis bisnis bilong Fiji.
Dispela longwanem, em i bin poretim ol turis stap longwe long Fiji.
Dispela Outrigger Group i wok long tok olsem, surkim taim i min olsem, em i bin gat ol dispela foapela mun long givim ol flawa na ol narapela samting taim long gro.
Papua New Guinea Polis Fos i tok, em bai larim ol ofisa bilong Difens Fos bilong mekim investigesan wok wantaim long sutim dai bilong wanpela soldia long wiken.
Polis i promis long mekim ful investigesan wok long dispela birua, we ol i tok, ol u bin sutim dai dispela soldia, bihain long em i bin stap insait long Armed Robbery oa stil wantaim gan long han bilong em.
Ol sinia polis i tok, ol bai laikim ol Difens Fos ofisa i stap insait long investigesan wok bilong sutim dai bilong soldia.
Polis i stap redi iet long Port Moresby.
Ol tok win bilong ol soldia i mekim mas igo long Palamen Haus tete moning ino bin tru, tasol ibin luk olsem, i mekim planti ol Memba bilong Palamen i stap longwe long Palamen Haus.
Bihain lon sampela wok traim, Speaker Bernard Narakobi INO ibin nap kamapim QUORUM oa inap namba bilong ol memba bilong holim miting.
Speaker ibin pasim pastaim miting iblong Palamen igo nap ten kilok tumoro moning, longwanem INO ibin gat QUORUM.
Ok Tedi Maining Kampani i givim pinis plen bilong em igo long Papua New Guinea Gavman long pasim ol wok long main bilong em long Western Provins.
Em bai pasim pastaim long taim bilong emi pinis.
Mama kamapni, B-H-P i tokaut long yar igo pinis olsem em i laik klosim daun main, bihain long stadi bilong em iet i soim olsem, oporesan bilong em i givim pinis bikpela heve tru igo long envairomen, winim makim ol ibin em i bin ting pastaim.
Ok Tedi Mining i redim pinis wanpela plen bilong klosim kiuk main, na insait long en i gat laik bilong toktok long ol heve bai kamap long sidaun bilong ol pipal, taim dispela main i pas olgeta.
Papua New Guinea Gavman bai givim bekim bilong em long dispela plen long dispela yar.
Australia Football League i pul-aut long wok blong developim Ausssie rul football long Papua New Guinea.
Despela decision i kamap bihaenim ol koros oa narakain tingting namel long PNG football Council na ol laen em oli wok bung wantaem na Australia Football League.
AFL General Manager, long Game Development, Dr.
Ross Smith, ino long taim igo pinis em i bin stap long Papua New Guinea bai em i ken tokaut oa mekim formal announcement long despela AFL halivim o package, em bai i stat long yiar bihaen.
Tasol, wanpela PNG football Council, em i bin holim council miting long Rabaul wantaem Dr.
Smith blong toktok long development plan blong tripela yiar, oli klosim long wanem em i bin gat ol narakain tingting namel long council na football Associations.
AFL consultnat to PNG, Andrew Cadzow i tok bai oli oli noken larim AFL igo insaet pastaem igo i nap long taim PNG football council i salim igo bek ken development plan blong ol na toksave long AFL olsem em i redi bai VFL i ken go bek long Papua New Guinea.
Taiwan na Solomon Islands i sainim pinis nupela agrimen bilong larim moa Fising Bot bilong Taiwan i wok insait long solowara bilong Solomon Islands.
Dispela i bihainim wanpela yar em Taiwan INO mekim wok bilong painim pis long solowara bilong Solomon Islands.
42) BIG-EYE bilong Solomon Islands long wanpela yar.
Taiwan bai peim eit-tausen US dola long wan wan sip.
Ol fising bot bilong Taiwan INO ibin igo insait long ol bikpela fising eria raun long Solomon Islands stat long mun May long yar igo pinis.
Dispela ibin bihainim igo antap bilong prais bilong pemit long 150-tausen dola long wan wan bot.
Wok blong testim ol niupela artifial heart bai i stat long long ol hausik long yiar bihaen.
Michael Birt i ripot olsem despela artificial heart em ol Australian doctor i bin wokim, i blong halivim bikpela need long pipal bai, oli ken senisim ol blood pump longen long pipal.
Queensland kampany Micromedical i bin wokim kamap ol despela pump na em i daonim tu kain wari long em olsem em bai i noken wok.
Professor Don Esmore blong Melbourne Alfred Hospital i tok tru oli wok long askim pipal long donatim ol hap hap oa organ long bodi blong ol igo long hausik, tasol ino planti pipal i save laik donate, na planti pipal long wol i wok long needim niupela heart yet.
Lain Association of Pacific Island Legislatures oa Palamen i laikim America na Japan long rausim olgeta bom ino pairap yet na i stap long ol ailan eria bilong ol bihain long Wold Woa Tu.
Ol deleget bilong dispela association ibin oraitim wanpela resolusen long wanpela miting insait long Palau, em i tok long dispela tupela kantri imas klinim peles na rausim olgeta bom ino pairap yet.
Association itok, ol dispela woa taim bom inap long kilim na bagarapim pipol na bagarapim kamap bilong bisnis na ekonomi insait long rijon.
Indonesia sapos em ino kontrolim ol dispela milisa paitman.
Indonesia long ol wok na samting em i mekim bilong pinisim ol dispela milisa grup na ino long ol promis bilong en tasol.
Ol pipal long ol liklik oa atoll ailan long Bougainville, em solwara i wok long karamapim ol, i laikim Provincial Gavman long halivim ol long painim ples blong ol long sindaon.
Namel long ol despela longwe atoll oa liklik ailan, em long Mortlock, Nuguria, Tasman, Nissan na Carterets group, em i wok long bungim heve long solwara i karamapim ol.
Long long 1960s yet, Carterets Group i bin wok long kisim taim oa em i bungim heve long dispela graon i wok long kamap hat moa i kam long greenhouse effect.
Ol nambis blong ol despela atoll ailan, ino stap moa, solwara i kisim pinis hariap tru, long wanem solwara i wok long sulap na ol pipal i save stap long ol atoll i wok long wari na poret bai insaet long despela faivpela yiar i kam oa inap long tenpela yiar bai ol ailan blong ol inoken stap moa, solwara bai i karamapim olgeta nau.
Long wanpela taim, Bougainville Provincial Gavman i bin gat wanpela resettlement program, we oli bin putim ol pipal long Carteret ailan group em i bin bungim bagarap long solwara, long Central Bougainville.
Tasol, oli bin go bek ken long ol ailan blong ol, bihaen long ol trabal i bin kamap bikpela long bikples long 1990.
Ceasefire Monitoring Council bilong Solomon Islands i mekim investigesan wok long ol toktok olsem, wanpela long militen grup ibin kilim wanpela boi long vilis antap long Guadalcanal.
Co-Chairman bilong kaunsel, Sir Peter Kenilorea i tokaut stret olsem, ofis bilong em ibin kisim ol ripot long kilim dai na i mekim ol investigesan wok long en.
Sir Peter i tok, ol i bilip dispela yangpela boi ibin wanpela sumatin bilong Sekenderi Skul antap long Guadalcanal.
Insait long narapela samting, Memba bilong Palamen makim Central Guadalcanal, Walter Naezon i mekim strongpela askim igo long Harold Keke na ol narapela Isatabu Freedom Movement komanda bilong lusim go Eric Rover, Solomon Airlines pailot.
Ol rebel i holim dispela pailot inap long 10-pela de nau.
Mekong Delta long Vietnam ino go antap moa, na ol i wok long go-daun insait long sampela hap bilong Cambodia na Thailand, tasol namba bilong ol pipol i dai pinis insait long ol dispela kantri, i go antap nau long 339.
Ol gavman ofisa insait long rijon i tok, ol dispela tait na haiwara ibin bagarapim ol haus na peles bilong planti-million pipol insait long ol dispela kantri, wantaim Laos, we ol ino save hamas pipol i dai pinis.
Ol i tok, namba bilong ol pipol i dai pinis, i go antap long 173 insait long Cambodia na 119 insait long Vietnam, na planti long ol, em ol liklik pikinini.
Ripot i tok, 47 pipol ibin dai insait long Thailand.
Mekong Riva long northern Thailand ibin wok long go-daun insait long ol dispela dei igo pinis, na ol i kamap orait liklik long hap bilong saut, kolostu long boda bilong Vietnam.
South China Sea long pinis bilong mun, inap long slo-im daun ron bilong ol dispela tait na haiwara igo insait long solwara, na ating bai ol dispela haiwara inoken pinis olgeta, igo inap long pinis bilong mun Novemba oa long stat bilong mun Desemba.
Praim Minista blong Cook islands, Doctor Terepai Maoate, i wok long askim strong ol Cook ailan pipal i save stap long New Zealand long go bek long ples blong ol.
Maoate i wari long namba blong pipal i wok long stap long Cook Islands, i wok long pundaon na em i laik tokim ol Cook ailan pipal long Millennium Festival long Auckland em bai i kamap sampela taim dispela mun, olsem oli laikim ol long ples blong ol.
Maoate i tok planti torist i wok long kamap na em i mekim ol wok bisnis na moni i wok long kamap gut long kantri blongem, na Gavman na ol kantri i wok long givim halivim, i wok long lusim planti moni long ol wok development long rot, hausik, bris, skul blong strongim economy long ol ailan em oli stap longwe lng bikpela ailan.
Tasol em i tok despela bai inogut sapos populesan blong kantri ino go antap.
600, em i pundaon long 4000 pipal long namba blong mun June 1996.
Mayor bilong Penrhyn Atoll long Cook Islands, Tini Ford, i tok, ol midia ripot long tok lukaut bilong kros na pait long kros bilong graun INO bikpela tumas olsem ol i ripot long en.
Cook Islands News niuspepa i ripot olsem, trabal ibin stat taim ol pipal bilong ailan ibin laik kisim bek graun we wanpela man autsait i wokim wanpela Pearl Farm bisnis bilong en.
Niuspepa i tok, ol ripot bilong protes ibin mekim polis i salim eitpela ofis igo long Penrhyn we ailan kaunsel i bin tok lukaut olsem, dispela kros bilong graun bai nap kamapim pait.
Tasol, Mayor i tok, ol midia ripot long dispela heve i wanpela pasim bilong givim rong piksa, em long givim rong toksave olsem Tongareva pipal i stap insait long kros ibin bel kaskas na pait.
30 bulmakau na sipsip long hap.
Lepan Jaya viles long bikbus bilong Kelantan State.
Polis i sutim dai ken narapela man insait long Papua New Guinea.
Long dipela em em i wanpela sikiuriti gat.
Richard Dinnen i ripot olsem, long wiken igo pinis, polis i bin sutim dai wanpela of-duti soldia, na dispela i bin kamapim kros namel long polis na ol soldia.
Polis i mekim strongpela askim long ol pipal i stap isi, na askim lain bilong man long wet long ol risalt bilong ol investigesan wok.
Dispela em i namba-tu taim polis i sut long gan na kilim man insaitlong foapela de, na dispela i bihainim sutim dai bilong ol pipal raun long Port Moresby tupela mun igo pinis.
Ol nau mekim ol askim long pasin PNG Polis fos i bihainim long lukautim loa na oda, long dispela taim we i gat nau kot oa wanpela Coroners Inquest igo het iet long painimaut tru long dai bilong faifpela man, husat ibin traim long stil nsait long wanpela Port Moresby Bank long mun Disemba long yar igo pinis.
Indonesia gavman long givim-bek ol samting bilong pait pastaim long Trinde.
Dispela man, Eurico Gutteres ibin mekim dispela tok-lukaut long Kupang taun insait long West Timor long Indonesia.
Indonesia long West Timor.
Atambua long Sande igo pinis.
Ol ripot i tok, Gutteres na ol memba bilong em ibin koros tru long ol soldia na polis ibin pasim ol long bungim Megawati.
Dispela vais presiden bilong Indonesia ibin go long hap long lukim ol milisa paitman i givim bek ol samting bilong pait.
Ripot i tok, ol dispela milisa paitman ibin kisim bek sampela long ol samting bilong pait em ol ibin givim-bek long polis, bihain long Megawati ibin lusim dispela hap.
East Timor long yar igo pinis.
Ol soldia bilong New Zealand ibin pit wantaim ol memba bilong milisa long East Timor, na sutim dai wanpela milisa memba taim ol ibin sut long gan igo long wanpela narapela.
New Zealand Army i tok, ol New Zealnd Battalion soldia ibin pait wantaim ol milisa memba eit kilomita longwe long West Timor boda.
Geoff Thompson i ripot olsem, ol ibin lukim 15-milisa memba insait long wanpela grup, i traim long abrusim boda-mak igo insait long West Timor.
Wanpela gat post bilong New Zealand ibin lukim long namba-wan taim 15-milisa memba patrol samting olsem tri kilomita north east bilog Tilomar vilis, em i stap 12 kilomita long West bilong Suai.
Ol ibin lukim ol milisa i putim ol Indonesia militeri yunifom.
Bihain long ol ibin lukim ol, ol New Zealand Peacekeepers ibin bungim wantaim moa soldia pastaim long bihainim ol milisa memba igo long West Timor.
Ol ibin nap bungim ol na sutim dai milisaman long wanpela pait.
Ol i tok, dispela oporesan i go het iet wantaim ol New Zealand solida i traim long banisim ol milisa memba na pasim ol long ronowe.
Asian Developmen Bank itok, em ino tru long ol ripot olsem em ino hamamas long nupela pablik sevis loa insait long Vanuatu, em gavman bilong Praim Minista Barak Sope ibin kamapim.
ADB itok, emi hamamas long ol nupela senis i kamap insait pablik sevisce na Gavman Atcs, na ol narapela Melanesian kantri iken lainim dispela long Vanuatu na stretim bilong ol gut.
Regional Representative Jeffry Subbs itok, ol senis nau i mekim wok bilong ol minista, politikal advaisa na ol pablik sevants i wankain.
Em itok dispela i strongim wok bilong pablik sevis komisin, tasol i laikim bai ol imas winim mak bilong ol wok ol i laik mekim bilong givim sevis long pipol na givimaut ripot long ol wok olgeta taim.
Public Employees Association bilong Papua New Guinea i askim gavman long em i mas hariap long apim pe bilong ol wokmanmeri bilong kantri inap long 29 pesen long go wantaim prais bilong ol samting i go antap oa sapos nogat, bai igat wanpela bikpela stopwok i kamap long olgeta hap bilong kantri.
Em itok, association i belkaskas pinis long dispela pasin bilong gavman na tu em ino laik kamapim ol toktok long dispela heve.
Cook Islands Praim Minista Dr.
Terepai Maoate, i askim Cook Islands pipal husat i stap long New Zealand long go bek long ples.
Dr Maoate i wari long wanem namba blong pipal long Cooks i wok long go daun.
Em i tingting long tokim ol pipal blong Cook Islands husat bai stap long Millennium Festival long Auckland dispela mun olsem, ples blong ol i laikim ol tumas long go bek.
000 stat long mun June 1996 ikam inap nau.
Bai oli holim wanpela liklik-Pacific summit oa miting long haus blong Praim Minista bilong Australia long Sydney, tumora.
Graeme Dobell i ripot olsem, John Howard, bai holim ol toktok wantaim ol lida blong New Zealand, Papua New Guinea na Vanuatu.
Praim Minista blong New Zealand, Helen Clark, Praim Minista blong Papua New Guinea, Sir Mekere Morauta na Praim Minista blong Vanuatu, Barak Sope, i wok long stap lukluk long Olympics Games, long Sydney.
Solomon Islands na Fiji.
Sir Mekere i tok, em i laik toktok long mekim wanpela wok bung long lukluk long ol heve i wok long kamap long rijon.
Sir Mekere i tok tu olsem, ol i wari tu long bihain taim blong West Papua provins blong Indonesia.
Em i tok, West Papua em i hap blong Indonesia, tasol Praim Minista blong Vanuatu, Barak Sope, i tok, United Nations imas lukluk long dispela heve blong independens bilong West Papua.
Dispela foapela Prime Minister bai redi long Pacific Islands Forum, em bai kamap long Kiribati, long fopela wik taim.
Ripot i kamap olsem, Suprim Kot blong Indonesia i salim pinis yangpela pikinini man blong Mr Suharto, olpela president blong kantri, igo kalabus inap long 18 mun, bihainim ol korapsen sas.
Suprim Kot i bin senisim tingting blong wanpela liklik kot em i bin tok oli mas lusim man ia, igo fri.
Putra, krismas blong em 37 bihainim sampela paul wok blong em insait long wanpela property deal -- oa tok orait bisnis blong baim ol graun na ol haus -- em i bin kos planti milian dola, wantaim gavman ajensi Bulog long 1997.
Jas Sunu Mahadi na wanwok blong em, Jas Suharso, tupela wantaim i bin tok em i tru oli salim man ia igo kalabus, tasol tupela ino givim moa toksave long en.
Tommy inap apil agensim dispela tingting na askim kot long glasim gut ken kot kes blong em.
Tingting blong Suprim Kot ia, i narapela mekim-save ken em femili blong olpela president i bungim long dispela taim.
Inap long 32 yar, Suharto i bin holim bikpela paua blong ronim kantri, tasol paua blong em i bin pinis taim ol pait na trabal i bin stat kamap na long 1998, ol dispela trabal i fosim em long go aut lusim wok blong president.
Ol dispela sas i tok em i bin wok long paulim moa long 580-milian American dola, moni blong gavman, na putim igo long ol bisnis em femili blong em na ol pren blong em i bin ronim.
Long PNG tede, wanpela memba blong Paliment bai painim aut wanem kain mekim-save ol bai givim em, bihainim wanpela pasin we em i bin draivim kar igo long ples balus na traim pasim wanpela balus long kirap.
Niusman Richard Dinnen i ripot olsem dispela memba blong Paliment inap long lusim seat blong em bihainim dispela trabal.
Papua New Guinea Leadership Tribunal tede bai tokaut long tingting blong en long wanem kain mekim-save bai oli givim long Jim Kas, husat i memba blong Madang.
Oli bin painim Mr Kas i guilty oa i rong aninit long PNG Leadership Code, bihainim pasin em i bin mekim long Madang ples balus long 1998.
Mr Kas i bin go long ples balus dispela taim blong kalap long balus, tasol taim em i kamap em i lukim dispela balus i redi long kirap.
Leadership Tribunal i tok pasin blong Mr Kas dispela taim i bin samting blong sem, na ino stret wantaim pasin pipal i laikim ikam long wanpela nesanal lida.
Mr Kas inap lusim seat blong insait long Paliment long dispela.
Praim Minista blong New Zealand, Helen Clark, i tok em i klia olsem kantri blong em i mas yusim wanpela kain karensi oa wanpela kain moni tasol wantaim Australia, bihain.
Ms Clark ino wanbel long toktok blong Australia tresera Peter Costello olsem, New Zealand yet bai mas lusim karensi na sentral bank blong en.
Em i tok Australia bai noken bungim heve sapos tupela kantri i gat wanpela kain dola tasol.
Commanding ofisa blong New Zealand battalion, husat i bin kilim wanpela rebel insait long wanpela trabel long East Timor, i bilip, trabel wantaim ol milisa i wok long kamap orait.
Aste, ol New Zealand peacekeepers ibin stap insait long wanpela pait wantaim sampela milisa ibin karim ol gan, klostu long boda wantaim West Timor.
Na ol soldia blong New Zealand i bin sutim dai wanpela long ol dispela rebel.
Lieutenant Colonel Martin Dransfield i tok, maski dispela trabel i bin kamap aste, em i bilip, liklik namba blong ol milisa nau i wok long stap long dispela eriaEm i tok, ol milisa husat i muv pinis igo insait long East Timor, ino kisim sapot ikam long ol lokal pipal.
Ol komuniti antap long ol atoll -- oa ol liklik ailan blong Bougainville em solwara i wok long karamapim ol, oli wok long askim provinsal gavman long halvim ol igo sindaun long narapela hap.
Ol komuniti husat i wok long askim long dispela em long Mortlock, Nuguria, Tasman, Nissan na Carterets grup.
Stat long 1960s, Carterets grup i bin wok long bungim ol heve na trabal long samting oli kolim - global warming, samting em oli save kolim tu long greenhouse effect.
Solwara i wok long kaikaim ol nambis blong ol ailan long dispela grup, hariap tru, na ol pipal i poret nogut sampela long ol ailan bai noken stap moa insait long dispela tenpela yar bihain.
Solwara bai karamapim olgeta sampela long ol dispela ailan.
Bougainville provinsal gavman i bin igat wanpela resettlement programme bipo we ol pipal blong Carteret Islands em oli bungim heve, oli ken go sidaun long sentral Bougainville.
Tasol, oli bin go bek long ailan blong ol taim ol trabal na pait i bin go bikpela long 1990.
Ol pait i wok long gohet insait long Prague, kapital blong Czeckoslovakia, we ol polis i pait wantaim ol pipal husat i laik bagarapim miting blong I-M-F na World Bank.
Samting olsem 15 polis ofisa na fopela long ol protesta i bin kisim bagarap.
Insait long Congress Centre, World Bank President James Wolfensohn i bin tok, oli mas tanim dispela wok oli kolim globalisation i kamap wanpela wok blong opim rot long planti moa pipal long wokim bisnis, INO blong banisim ol igo arasait.
Pastaim long dispela, insait long wanpela miting wantaim Mr Wolfensohn, Irish rock singa nem blong en Bono, i bin tokaut ken olsem ol dispela bank i mas halvim ol poorest kantri -- ol kantri em oli turangu stret -- long rausim ol dinau blong ol.
Insait long Olympic Gems nius.
Basketball long Olympic Gems, taim oli bin winim Poland, 76 to 48.
Lauren Burns blong Australia i bin winim Shu-Ju Chi blong Chinese Taipei, na em bai igo antap long semi-final blong Taekwondo.
South Korea i winim pinis namba-wan Olympic baseball medal blong em, taim em bin winim Japan na kisim bronze medal.
Nau yet, Greece i tok aut pinis olsem, Olympic Flame, bai igo pastaim long olketa continent bipo em i kamap long 2004 Games, long Athens.
Wanpela sip ibin karim 20-tausen kondom ol ibin nidim hariap tru igo long Sydney Olympic Village.
30-tausen kondom, stat yet long taim Olympic Games ibin stat, na ol i sot tru long ol kondom.
Rob Carter itok, oli nidim moa kondom.
Lain oli kolim Association of Pacific Island Legislatures i laikim United States oa America na Japan long rausim ol bom em oli stap yet insait long ol ailan stat long Seken Wol Wo ikam inap nau, tasol oli no pairap yet.
Ol deliget blong dispela Association i bin oraitim wanpela wanpela bung tingting insait long miting blong ol long Palau, em i askim America na Japan long kam na rausim ol dispela bom.
Association i tok ol dispela bom, em oli no pairap yet, i mekim pipal i poret oltaim na oli no halvim ol bisnis wok long rijen.
Ol Pacific ailan kantri i nogat hope tumas long winim medal tede, Day 12 long Sydney Olympics.
Long ol ron resis, Primo Higa blong Solomons bai resis long favourite resis blong em, em long 3000 metres steeplechase resis blong ol man.
Guam bai lukim Jay Garcia, sempion blong en long wilwil resis, insait long road race blong ol man, taim Brett Chivers i gohet long wok-traim blong em long resis blong ol sel-bot long.
Ol American i wok long winim yet planti resis, na nau oli gat 25 gol namel long olgeta 63 medal oli winim pinis.
China i seken wantaim 22 gol na Russia i holim nambatri ples wantaim 17 gol.
Australia i holim yet nambafo ples.
Namel long olgeta 44 medal em i winim pinis, Australia i gat 12 gol.
Olympic Torch Relay i peim sampela-million dola kompensesen long ol i usim dispela nem, Kokoda.
Kokoda Trail taim em i redi long go long Sydney.
Wanpela tokman bilong Mr Warner i tok, Australia bai inoken lukluk long dispela askim bilong komepnsesen, tasol em bai wok wantaim PNG gavman long halivim long kamapim gut sidaun bilong ol pipol i stap long Kokoda eria.
Ol ripot ikam long Ambon i tok olsem, planti moa pipal ibin dai long wanpela pait oli bin kamap long Hatiwe Besar viles.
Pastaim oli bin ting, liklik namba tasol blong pipal i bin dai.
Wanpela wokman blong Sios long kapital blong Maluku Islands, long Indonesia, i tok, olketa long ol dispela pipal i bin dai, em ol Christians.
Em i tok, planti long ol em ol meri na pikinini, oli bin sutim ol long gan na bihain toromoi bodi blong ol igo long ol haus i paia pinis.
Dispela pait ibin kamap long Tunde na long dispela taim oli bin tokaut olsem, nainpela pipal tasol ibin dai.
000 pipal blong tupela sait wantaim i dai pinis.
Wanpela medikal ofisa bilong Papua Niugini Defens Fos i tok, i luk olsem wanpela soldia em ol polis ibin sutim long las wiken, ibin dai long ol arapela bagarap em ibin kisim.
Dispela trabel ibin kamapim ol koros-pait namel long ol soldia na polisman insait long Port Moresby.
Tasol, wanpela medikal ofisa bilong Defens Fos ibin tokim Post Courier niuspepa olsem, em ibin sekim bodi bilong dispela soldia na painimaut olsem ol ibin paitim na kikim em nogut tru.
Ol tok-win ibin kamap ken long Port Moresby tete olsem, ol soldia ibin wok long plen long pait wantaim ol polis.
Olpela Praim Minista bilong Fiji, Sitiveni Rabuka itok, em ino tru long ol tok-win olsem em i wok long putim aie long kamap embeseda bilong Fiji long Amerika.
Mr Rabuka itok, em i siaman yet bilong Great Council of Chiefs na em igat laik yet long holim dispela wok.
Fiji iwok long painim wanpela embeseda tu bilong kisim wok insait long Beijing long China na wanpela wok bilong Hai Komisina insait long London long England.
Wold Benk na International Monetary Fund.
Wold Benk na International Monetary Fund i wok long holim bikpela miting bilong ol bilong dispela yar insait long dispela kapital bilong Czech Republic.
Dispela grup bai usim dispela miting long lukim wei ol iken kisim moni-halivim ikam long ol ovasis kantri na grup, bihain long ol pait na trabel namel long ol pipol insait long Solomon Islands ibin kamapim bikpela heve long ekonomi bilong kantri.
Ol telefon na telekomunikesin sevis insait long Solomon Islands inap long bruk-daun, long wanem loda na oda i bagarap insait long kantri.
Telekom taim oli wok oa stap long haus bilong ol, na oli wok long hensapim ol wokman na kisim ol kar bilong wok.
Em i tok, dispela heve i mekim na sampela wokman ibin risain pinis na sampela moa i wok long plen long lusim wok bilong ol, na dispela i mekim ol telefon na telekomunikesin sevis igo bagarap.
Mr Robinson i tok, sapos dispela kain bik-het pasin ino pinis, orait bai ol i stopim pastaim ol wok bilong stretim ol masin i bagarap na tu stopim ol wok bilong putim ol nupela masin.
Lida-sip Tribunal long Papua New Guinea i givim tingting pinis long rausim wanpela memba blong Palaman husat i bin tokim draiva blong kar blong em, long draivim kar igo long rot blong balus long pasim em ino ken kirap-lusim ples balus.
Richard Dinnen i ripot olsem, dispela Tribunal i tok long Jim Kas i mas lusim sia long Palaman na Gavana bilong Madang Provins.
Mr Kas i bin tok Tribuanl olsem i tru em i bin rong long dispela sas long ino mekim gut wok long ofis, taim em i bin mekim dispela trabel long Madang Airport, long February, 1998.
Bai oli givim dispela tingting blong Tribunal igo long Spika blong Palaman, long mekim tingting long en.
United States oa America i wok long go-pas long olgeta kantri long Sydney Olympic games, we em i dominate long medal tally, em i gat 29 Gold na total medal count blongen.
Namba tu em long China.
22 gold na Russia i gat 18 gold.
Australia i stap holim fourth place.
13 gold, long nait, Lauren Burns i bin winim Gold long Taekwondo.
Ol kastom ofisa blong Australia i pasim pinis wanpela bot blong Indonesia em i save painim pis long solwara.
Dispela bot i bin wok long karim 47 pipal em oli ting i laik burukim loa na kam insait nating long Australia.
Wanpela balus blong Coastwatch i bin painim dispela bot klostu long Ashmore Reef, klostu long nambis blong Western Australia.
Oli bin kisim dispela 47 pipal na fopela kru memba i kam aut lusim bot, taim solwara i bin wok long go insait long en na i luk olsem em bai go daun aninit long solwara.
Oli bin putim ol pipal insait long tupela bot blong kastoms.
Australia i winim pinis namba-50 medal blong en insait long Sydney Olympic Games na namba-15 gol medal blong en insait long selbot resis blong ol man.
Wanpela aua tasol pastaim long ol man i win, ol Australia meri i bin winim gol tu long selbot resis blong ol meri.
Na isnait long wokabaut resis blong ol meri, ol jas i bin disqualify long Jane Saville blong Australia, husat i bin wok long go pas na klostu tru i winim gol medal long 20-kilometre walk blong ol meri.
Oli bin disqualify long Jane taim em i stap 200 mita tasol longwe long lain blong pinis.
Tasol long diving, Australia i bin nap long winim medal nambawan taim ken bihain long 76 yar.
Ol man na meri husat igo isnait long synchronised diving kompetisen, oli bin winim ol brons medal.
Na basketbol tim blong Australia, oli kolim Boomers, bai go insait long ol kompetisen blong winim sampela kain medal, bihain long oli winim Italy long tripela poin long kuata fainel.
Tede nait, tupela sempion blong Australia long long jump, Jai Taurima na Peter Burge, bai go insait long fainel.
Dispela bai makim nambawan taim ken long Australia long go insait long long jump fainel, insait long Olympic Games.
Australia New Zealand bai i holim ol toktok tede long sapos oli ken wok klostu wantaem ol South East Asian economy.
Wanpela plan long lukluk longen long ol toktok long sydney, namel long Australia Praim minista John Howard na wanwok blongem blong New Zealand, Helen Clark em long go insaet long despela Asean Free Trade Area.
Graeme Dobell i ripot olsem, bai oli holim tu toktok long tingting blong Australia na New Zealand i ken usim wanpela curency oa same moni tasol.
South East Asia.
Miting blong ol Trade Minista long Thailand long wik bihaen, bai i kisim wanpela ripot em bai i askim ol kantri long gohet wantaem despela wok bung long free trade area.
Despela aidia long aidia long Australia New Zealand i usim wanpela currency tasol, em Business Council blong New Zealand i askim longen, ino strong yet long tingting blong tupela kantri na em aidia long glasim gut tingting longen.
New Zealand Gavman inogat strongpela plan longen yet tasol Praim Minist Clark i tok sapos i gat wanpela joint currency, em gutpela long kamap taim oli gat tu wanpela joint central bank.
Howard Gavman i tok sapos olsem New Zealand bai i mas usim Australian dola.
Australia na New Zealand i bai yusim Pacific Islands Forum long suwim Fiji i putim bek pasin demokrasi.
Insait long miting long Sydney tede, Australia Praim Minista, John Howard na New Zealand Praim Minista, Helen Clark, i bin toktok long wanem samting bai tupela i bringim igo long Forum miting long Kiribati, insait long fopela wik.
Mr Howard i tok Australia na New Zealand i wok long sutim toktok long Fiji.
Australia Praim Minista i tok moa beta Pacific Forum i sapotim demokrasi.
Miss Clark i tok tupela kantri i wok long toktok namel long tupela yet long ol trabal i kamap long Fiji na Solomon Islands.
New Zealand Praim Minista i tok tupela kantri wantaim i wokbung wantaim blong kamapim peace oa gutpela sindaun insait long Solomons.
Australia i autim pinis strongpela toktok agensim Gavman blong Yugoslavia, na i tok lukaut long putim ol nupela tambu inolaikimgavman blong Milosevic.
Foreign Minister blong Australia, Alexander Downer i tok, President Milosevic i wok long mekim olketa samting long paulim ol elekson blong halivim em na nau i wok long traim long holim yet pawa.
Mr Downer i tok, em ino bilip tumas long toktok blong Electoral commission blong Yugoslavia olsem, President Milosevic i bin winim inap vot long mekim ol imas wokim namba tu raun blong ol elekson.
Em i tok, Australia i hamamas long strong tingting blong pipal blong Yugoslavia, em bikpela namba tru blong ol i bin kamap long ol elekson long vot agensim ol polisi blong Gavman blong Milosevic.
Wanpela bom i bin pairap pinis long Ofis blong Human Rights group long Indonesia, tasol nogat wanpela i bin dai longen.
Em namba-wan bomblast long sampela i wok long kamap long kapital, Jakarta.
Nogat wanpela i bin dai oa kisim bagarap tasol em i bin gat biklpela bagarap i bin kamap autsdaet long Kontras, em wanpela organisation em i save mekim ol investagation wok long pasin blong ol Indonesian security force long kidnap na na kamapim pait.
Polis i tok namba-tu bomb, em no bin pairap, oli bin painim klostu na bomb squad i bin rausim fuse longen bai i noken pairap.
Oli putim pinis planti handret polis long duty, taim kotcase blong olpela President Suharto, bai i stat ken tede long ol sas long corapsen, we em i gat poret long pait bai i bruk.
Asde Supreme Court i bin tokaut olsem kot i bin salim pinis yangpela pikinini man blong Suharto, Tommy igo kalabus i nap long eitin-mun long corruption.
Helt Minista bilong Cook Islands, Norman George, i tok aiting ol bai noken mekim wanpela wokpainim long dai bilong wanpela sikman husat i bin igat sik long lewa bilong en.
Tasol em i tok em ino hamamas long ol wok bilong ol dokta husat i bin wok long dispela man.
George i tok, 5-pela mun olgeta i bin lus pastaim long ol dokta i bin painim aut sik long lewa bilong despela man.
Em i tok em ino stret na i soim olsem wok bilong ol dokta insait long Cook Islands ino stret.
Em i tok taim wanpela lain dokta i bin laik salim despela sikman igo long New Zealand, narapela lain dokta long despela hausik yet i bin kirap na lusim em igo.
Despela man i bin idai long heart attact.
George i tok emi hamamas long lukim olsem, ol dokta na ministri bilong en nau i wok long lukluk na traim long stretim gut ol wok bilong halvim pipol na givim ol gutpela helt sevis.
Nau long lukluk long Olympic Games, day 13, bai i gat 17gold medal, i stap long ol kantri i winim long ol pilai tede long despela Sydney Olypic games.
Australia i gat chance long winim gold long ol despela pilai tede.
Australia i gat tupela crew bai i resis long sailing blong ol man na meri long 470-class.
Tom King na Mark Turnbull wantaem Jenny Armstong na Belinda Stowell, ino bin resis asde long wanem taim-nogut long harbour i bin ppasim races blong ol.
Long Track, Cathy Freeman, Melinda Gainsford Taylor na Lauren Hewitt i bin qualify long ron long final blong 200-metres semi final.
Australia i gat tu foapela crew long kayaking oa canu resis semi finals.
Chanetlle Michelle i bin qulaify 12th long three-metre springboard final.
Indonesia gavman i tok, em ino tru olsem tingting blong kot long rausim ol sas agensim Suhart bai bagarapim wok blong ol long bringim dispela man igo long kot.
Yushar Yahya, mausman blong Attorney General, i tok gavman bai apil agensim tingting blong Indonesia High Court.
Indonesia sekuriti i tok oli stat rausim pinis ol gan samting blong ol milisa long boda eria blong West Timor.
Hetman blong militari intelijens long Atambua taun long West Timor boda, Lieutenant Joseph Pereira, i tok ol sekuriti man oli laikim blong dispela wok nau i stap long boda, na oli statim wok blong ol pinis long rausim ol samting blong pait blong ol militia.
Em i tok sapos ol milisa man ino laik givim ol samting blong pait igo long ol soldia blong Indonesia, ol soldia bai fosim ol long givim.
Lieutenant Pereira, i tok sapos oli pait, ol Indonesia soldia bai paitim ol tu.
Stat long taim ol milisa i bin katim tripela wokman blong United Nations long Atambua taun long Septemba 6, UN Security Council na ol narapela kantri long wol, i wok long toktok strong long Indonesia long rausim ol samting blong pait long han blong ol milisa.
Lida-sip Tribunal long Papua New Guinea i givim tingting pinis long rausim wanpela memba blong Palaman husat i bin tokim draiva blong kar blong em, long draivim kar igo long rot blong balus long pasim em ino ken kirap-lusim ples balus.
Richard Dinnen i ripot olsem, dispela Tribunal i tok long Jim Kas i mas lusim sia long Palaman na Gavana bilong Madang Provins.
Ol despela sas i bin kamap long trabal long Madang ples balus long 1999, we Mr.
Kas i bin tokim draiva blongem long draivim kar blong Gavman igo long runway blong stopim balus long take off, bai Governor i ken kalap longen.
Kas na tripela polisman i bin sindaon insaet long kar na oli bin spak.
PNG Leadership Tribunal i bin painim olsem Mr.
Kas ino bin mekim stret pasin olsem elected lida na olsem em i tok longem, bai oli mas rausim em long seat long Praliament na tu em i mas pinis long Offis blong Madang Provincial Governor.
Na American sempion meri athlete, Marion Jones i winim pinis nambatu gol medal blong en long Olympic Games, taim em i winim 200-metres fainel.
Tupela sempion meri blong Australia, Melinda Gainsford-Taylor na Cathy Freeman i bin kam namba-6 na namba-7 long dispela fainel.
Long fainel blong 200-metre fainel blong ol man, sempion blong Greece, Konstantinos Kenteris, i bin winim gol medal.
Darren Campbell blong Great Britain i bin winim silva na sempion blong Trinidad na Tobago, Ato Bolden, i bin winim brons medal.
Wanpela miting i bin kamap long kapital Tarawa bilong toktok long dispela heve.
May na September.
Krismas blong ol pikinini em dispela trabal i kisim ol i stap namel long tri na sikis.
Ol Minista blong Orginsation blong Petroleum Exporting kantri, OPEC, i givim tokoraet blong ol long final declaration em ol Oil kantri bai kisim long summit blong ol.
Despela declaration, bai ol kisim tokoraet longen, long tupela de summit long Caracas, Venezuela, em bai i op tede, we em i toktok long OPEC kantri long wok bihaenim blong marketim oil blong ol.
Em i askim long ol toktok i mas kamap oltaim wantaem ol consumer na em i toktok strong long wokbung namel long ol memba kantri.
Despela document i toktok tu long gavman takis, em ol OPEC kantri i sutim tok longen olsem, em as long prais blong petrol i wok long kalap igo antap tumas na em i bagarapim ol kantri.
Despela summit long Caracas, em second long kamap long 40-yiar histroy blong OPEC.
PNG Kebinet i saspen oa pinisim pastaim wok bilong Western Provinsa l Gavman.
Richard Dinnen i ripot olsem National gavman i bihainim despela tingting bihainim ol ripot long paul wok na paulim moni.
Western Provins emi wanpela provins namel long ol 20 provins blong PNG, em ino gohet tumas namel, tasol emi asples bilong Ok Tedi kopa main na emi inap long mekim ol gutpela wok.
Inap long plani yar nau, planti tingting wari i save kamap long wok bilong dispela provinsal gavman, na kebinet i tok ol ino bin lukluk na traim long stretim ol despela heve.
Olsem na ol bai pinisim pastaim wok bilong despela provinsal gavman inap long 12 mun.
Ol lain bilong glasim ol wok na wei moni i save ron, bai lukluk igo insait long wei Western Provinsal Gavman i bin wok long usim moni insait long despela tripela yar igo pinis.
Praim Minista Sir Mekere Morauta i tok despela provinsal gavman ino mekim ol wok bilong halavim pipol na em ino save lukautim rekot long wei em i usim moni.
Provinsal gavman bilong Western Provins, Robert Makmob, i tok emi belkaskas long despela tingting, tasol emi tok promis long wokbung wantaim ol lain husat bai glasim wok bilong provinsal gavman bilong en.
Papua New Guinea Oposisen i lusim ken narapela memba.
Em sikispela tasol long olgeta 107 memba olgeta long PNG Paliment long dispela taim.
Mr Masani i tok olsem, taim em i memba blong Oposisen em ino bin nap long kisim ol Gavman sevis igo long elektoret blong em, na i tok, em bai halvim gut pipal blong em sapos em i stap long Gavman.
Mr Masani i tok bikpela politik tumas i stap insait long planti pablik sevis dipatmen long Papua New Guinea -- na em ino nap kisim sapot blong ol igo long elektoret blong em sapos em i stap long Oposisen.
Solomon Islands Gavman i tok em ino tru olsem em i bin salim big-eye tuna resources long Taiwan long liklik moni tasol.
Wanpela tim blong Solomons em Minista blong Fishing na Ocean Resources, George Luialamo, i bin go pas long en, nau tasol i kam bek bihainim wanpela wokabaut igo long Japan na Taiwan.
Long dispela wokabaut, dispela tim i bin sainim ol tok-orait wantaim dispela tupela kantri, blong larim tupela igo kisim tuna pis long solwara blong kantri.
Wanpela memba blong deligesin, George Lilo, Permanent Secretary blong Fisheries na Marine Resources, i tok Taiwanese tuna fishing bisnis i laik peim Solomon Islands 8-tausen American dola blong larim em i kisim tuna pis long solwara blong Solomons.
Dispela 8-tausen American dola i makim tasol 5-pesen long fee em Solomon Islands Gavman i bin wok long askim long en long yar igo pinis, taim Taiwan i rausim ol sip blong en long Solomons.
Mr Lilo i tok deligesin i bin kamapim nupela deal oa tok-orait em i bihain samting oli kolim -- a sliding scale of fees.
Long Indonesia, ol bai noken gohet wantaim tingting blong bringim olpela president Suharto igo long kot long wanem oli tok em i sik tumas.
Ol dokta i tok, Mr Suharto i medically na mentally UNfit long sanap long kot blong bekim ol sas agensim em.
Suharto, i bin wanbel long rausim ol sas, olsem na oli pasim pinis dispela kot kes.
Oli bin givim oda long lusim em long house arrest, wanpela pasin we oli kalabusim em long haus blong em yet.
Niusman Mark Bowling i ripot ol 24 dokta husat i bin glasim helt blong Mr suharto, i bin bilas long ol waitpela kout taim oli kamap long kot.
Ol wanwan i bin sanap na stori long wanem samting oli bin painim aut taim oli galasim helt blong em.
Wanpela long dispela medikal tim i bin tok, Suharto i bin bagarap long tripela strokes na heart blong em ino karai gut.
Arasait long kot, ol pipal INO save sapotim Suharto na ol narapela husat i save sapotim em, oli bin paitim wanpela narapela.
Ol lain ino save laikim Suharto i bin ronim wanpela liklik bas i karim ol sapota blong em, na oli painim ol na kukim kar blong ol.
Planti handret riot polisman i bin putim ol banis raun long kot haus blong larim kot kes i gohet.
Wanpela lain bilong lukluk na mekim ol wokpainim ikam long United Nations nau istap insait long Solomon Ailen, bilong painim aut wanem ol rot UN ol narapela lain bilong wol i ken bihainim bilong halavim dispela kantri long pinisim ol paitkros.
Solomon Ailen i tok despela lukluk raun bilong despela lain bilong United Nations i bihainim wanpela lukluk raun bilong Foren Minista bilong Solomon Ailen, Danny Philips, igo long America ino long taim igo pinis.
Ol bai bungim tu Minista bilong Polis na Jastis, polis komisena na ol lida bilong ol militan grup, na tu ol mausman bilong Red Cross, ol womens grup, non-gavman organisation na ol memba bilong diplomatic corp oa ol mausman bilong ol narapela kantri insait long Solomon ailen.
Despela lain bai lusim Honiara long Tunde bihain.
Wan-handret China pipal i statim hunger strike oa i protest na bai i noken kisim kikai long Auckland, blong traim na mekim New Zealkand gavman long givim ol visa blong stap long kantri.
Oli wok long protest agenisim immigration amnesty oa marimari em Immigration Minista, Lianne Dalziel i bin tokaut longen, tasol long ol pipal i stap insaet long kantri, longpela taim moa long taim oli bin givim, tasol em ino bin karamapim ol.
Ms Dalziel i tok oli no bin putim ol ol refuji insaet long despela overstayer amnesty long wanem, oli no bin laikim ol arapela pipal long lukim despela olsem blong opim rot blong ol long wokobaut hait igo insaet long New Zealand.
Tasol em i wanbel long lukluk ken long despela case, blong pipal i wok long askim long asylum, husat i fit in long rul blong amnesty.
Organiser blong hunger strike, Jane Yao i tok ol pipal i holim hunger strike, bai i stap, i nap long taim gavman i wanbel long holim toktok long ol askim blong ol.
Polis insait long Papua New Guinea iwok long mekim ol wokpainim igo insiat long ol toktok olsem wanpela long ol polis ofisa bilongen ibin sutim idai wanpela man insait long Northern city bilong Lae.
Despela emi namba tri taim nau insait long wanpela tasol long oli sutim tok long ol polis long kilim ol pipol long taim bilong ol long wok.
Insiat long despela birua nau tasol- ol itok polis ibin traim long pasim ol pait namel long ol pipol bilong Enga na Chimbu provinc- autsait tasol long Lae city.
Ol ibin sutim wanpela man long despela trabel- na em ibin idai -bihain long emi lusim planti blut.
Ol lain family bilong despela man i tok ol polis ibin sutim idai.
America i gohet long holim nambawan ples long namba blong ol medal oli winim long Olympics.
Oli winim pinis 32 gol medal namel long 76 medal olgeta oli winim pinis.
China i winim pinis Russia na i kisim pinis seken ples.
China i gat 26 gol na Russia, 20, taim Australia i nambafoa wantaim 15 gol medals.
Human rights organisation, Amnesty International i askim ol memba long ol hap blong wold long raitim pas blong sapotim wanpela journalist blong Solomon Islands.
Amnesty i wokim pinis dispela askim, longwanem, oli bin wokim tok lukaut long Duran Angiki na Famili blong em.
Dispela ripota i bin mekim toktok olsem, Gavman blong Solomon Islands i bin peim legal fees igo long maus-man blong Malaita Eagle Force, Andrew Nori na bihain em i bin kisim ol tok lukaut long em.
Mausman blong Amnesty International blong South Pacific, Heinz Schurmann-Zeggel i tok, nogat bagarap bai kamap long em.
Gavman blong Australia bai noken usim moa moni long bajet blong em, blong daunim takis long bensin, olsem bai prais blong bensin inap igo daun.
Louise Yaxley i ripot olsem, Gavman i tokaut pinis 13-na-haf bilian dola moa i stap insait long bsjet.
Taim ol i bin tokaut long budget oli no bin save bai oli nap kisim dispela moa moni.
Dispela i bin kamap longwanem, Gavman i bin kisim moa moni long ol takis na moni i bin lusim long ol wok i bin stap tambolo tru.
Treasurer, Peter Costello bai usim dispela 13-na-haf billion long pinisim ol dinau blong em.
Shadow Treasurer blong Labor, Simon Crean, i tok, dispela moni oli mas usim blong daunim takis long fuel.
Gavman blong Australia bai noken usim moa moni istap insait long budget blong em, long katim takis long petrol, olsem bai prais blong petrol pipal isave baim, inap igo daun.
Louise Yaxley i ripot olsem, Gavman i tokaut pinis 13-na-haf billion dola moa i stap insait long budget.
Taim ol i bin tokaut long budget oli no bin save bai oli nap kisim dispela moa moni.
Dispela i bin kamap longwanem, Gavman i bin kisim moa moni long ol takis na moni i bin lusim long ol wok i bin stap tambolo tru.
Treasurer, Peter Costello bai usim dispela 13-na-haf billion long pinisim ol dinau blong em.
Shadow Treasurer blong Labor, Simon Crean, i tok, dispela moni oli mas usim blong daunim takis long fuel.
China bai givim tru otonomi oa self-gavman long Tibet.
Tibet ino senis na i stap wankain yet.
Em ibin tokim ol palamen memba bilong France olsem, em ino askim long Tibet i kisim independens, tasol em i laik toktok wantaim ol lida bilong China long otonomi bilong dispela rijon.
China ino bin laik toktok wantaim Dalai Lama bipo, long wanem em i lukim Dalai Lama olsem wanpela pos em ol independens lain insait na arasait long Tibet i sanap long en na usim bilong autim tingting bilong ol.
Long 1989, Dalai Lama ibin winim Nobel Peace Prize.
Em ibin ronawei long Tibet long 1959 wantaim planti-tausen sapota bilong em, bihain long ol ibin pait egensim militeri rul bilong China na ibin lus.
Wanpela bikpela bisnis grup blong Australia na Fiji i tok, pinis blong halivim long ol kolos oli save baim ikam long Fiji, bai mekim na oli nap lusim faiv-tausen wok olketa insait long dispela Pacific kantri.
Graeme Dobell i ripot olsem, tumora, Australia bai pinisim halivim long baim ol koilis ikam long Fiji.
Dispela halivim blong Australia, i bin save halivim gut tru bisnis blong kolos na textile long Fiji.
Aninit long dispela scheme, Australia i bin save baim planti kolos oli wok long Fiji, tasol dispela halivim bai pinis tumora.
Gavman blong Australia ino laik surukim dispela halivim, long wanem, interim gavman blong Fiji ino mekim samting long bringim bek democrasi.
Exective director blong Australia-Fiji Bisnis Council, Frank Yourn i tok, dispela tingting bai mekim na faiv-tausen wokman bai lusim wok blong ol.
Wanpela bikpela bisnis grup blong Australia na Fiji i tok, tingting blong pinisim halivim oli save givim long ol kolos oli save baim ikam long Fiji, bai mekim ol kampani i lusim faiv-tausen wok olketa long Fiji.
Graeme Dobell i ripot olsem, tumora, Australia bai pinisim halivim long baim ol koilis ikam long Fiji.
Dispela halivim blong Australia, i bin save halivim gut tru bisnis blong kolos na textile long Fiji.
Aninit long dispela scheme, Australia i bin save baim planti kolos oli wok long Fiji, tasol dispela halivim bai pinis tumora.
Gavman blong Australia ino laik surukim dispela halivim, long wanem, interim gavman blong Fiji ino mekim samting long bringim bek democrasi.
Exective director blong Australia-Fiji Bisnis Council, Frank Yourn i tok, dispela tingting bai mekim na faiv-tausen wokman bai lusim wok blong ol.
Ol daiva i painim pinis bodi blong tripela moa pipal husat ibin dai taim wanpela ferry oa bot blong Greece i bin go daun aninit long solwara long dispela wik.
Namba blong pipal i dai long dispela birua igo antap long 67Ol daiva i bin stat long painim pipal husat ibin lus long dispela bot i bin bagarap, Express Samena, long Tude, long ailan blong Paros.
Dispela bot ibin wok long karim 511 ol pasindia.
Kapten blong dispela sip, na tripela kru-memba bai bungim moa long 60 ol sas long kamapim dai blong ol dispela pipal.
Praim minista bilong Australia, John Howard i tok, emi kirap nogut long kot bilong Indonesia ibin rausim ol corruption sas bilong olpela president Suharto.
Long aste-wanpela kot insait long Jakarta ibin itokaut olsem- ol tingting na bodi bilong Mr.
Suharto ino strong inap long em igo kamap long kot long em ibin paulim moni bilong kantri.
Howard ibin tokaut longen taim ol ol niuslain ibin askim em long emi ting wanem long despela tingting bilong kot.
Polis bilong Indonesia i tok, tupela de bihain long ol ibin mekim ol wok bilong daunim strong bilong ol lain Milita long West Timor, ol ibin rausim 16-pela samting tasol bilong pait long han bilong ol militia.
Planti ol kantri long world iwok long pusim Indonesia long rausim or pinisim olgeta ol trabelman- bihain long ol ibin kilim idai tripela U-N aid worker insiat long East Timor boda taun bilong Atambua long namba 6 de bilong despela mun septemba.
Gavman bilong Indonesia ibin tok promois long United Nations olsem security fos bilongen bai fosim na rausim ol samting bilong pait long han bilong ol militia bihain long de ol ibin makim longen bilong givim bek ol samting bilong pait i pinis.
Planti lain militia ibin ronwe long ol taun bilong West Timor igo insait long ol eria em ol lain militia iwok long istap strong longen na ol itok ol bai sakim tok bilong gavman long lusim ol samting bilong pait.
Despela ol lain militian em ol sem lain tasol ibin kamapim ol trabel insait long East Timor -bihain long ol pipol bilongen ibin vot long kisim independence aninit long lukaut bilong United Nations long yar igo pinis.
Ol tingting kros istap strong yet long olgeta hap bilong Jakarta- wanpela de bihain long ol sumatin ibin protes, bihain long Hai kot bilong Indonesia ibin rausim ol sas bilong olpela president- long wanem emi sik tumas.
Associated Press Newsagency ibin ripot olsem sampela student activist itok lukaut long oli reren moa ol demonstration.
Wanpela man idai pinis na planti ol lain ibin istap insait long despela protes na sampela polis ofisa ibin kisim bagarap insait long ol paitkros long ol street long fonde.
Long Fraide -ino bin igat ol trabel long ol street long Jakarta na ol bisnis ibin wok yet olsem bipo.
Bigpela kot long insait long South Jakarta iibn rausim ol sas bilong 79 yar old Suharto- bihain long wanpela independent lain dokta ibin tok- tripela taim Mr.
Suharto ibin bagarap long Stroke ol blut ino wok long kru bilongen- na despela i mekim em ini fit long kamap long kot.
Ikam inap nau -President Abdurrahman Wahid usait iwok long mekim ol lukluk raun insait long South America ino mekim wanpela toktok yet long despela heve.
Ol tingting kros long ol ino sasim Mr.
Suharto iken daunim strong bilong ol wok politik bilong Mr.
Benard Nunn ripot long ol narapela pilai long de 14 bilong despela competition olsem-4-by 400 relay tim bilong ol meri bilong Australia bai pilai insait long final- i brukim 24 yar old record long igo pilai insait long final.
Australian Hocky tim bilong ol meri bai pilaim namba tu sussessive olympic gold insait long final wantaim Argentina long tete nait.
America tumora- taim ol man bai pilaim Frans insiat long semi final.
Wanpela sinia memba blong International Olympic Committee i i tokaut long hamamas blong en long tingting blong American Track and Field tim olsem, em bai stat long larim wanpela intanesanal ajensi blong lukautim ol wok blong glasim ol athlete blong en long drag.
Planti lain i sutim tok long American tim long wanem oli tok em i bin haitim moa long 12-pela athelete husat i bin test positive long drag, pastaim long Olympic Games.
Darekta blong American tim, Craig Masback, nau i askim World Anti-Doping Agency long kontrolim ol test na progrem blong ripot wanem samting oli painim.
IOC Executive memba Jacque Rogge i tok em i halvim pasin we ol tim i mas wokim otometik ripot long wanem samting oli painim aut long ol test blong drag, na givim nem blong ol athlete husat i test positive.
Ol daiva i painim pinis bodi blong tripela moa pipal husat ibin dai taim wanpela bot i bin go daun long solwara long Greece dispela wik.
Namba blong pipal i dai long dispela birua igo antap long 67Ol daiva i bin stat long painim pipal husat ibin lus long dispela bot i bin bagarap, Express Samena, long Tude, long ailan blong Paros.
Dispela bot ibin wok long karim 511 ol pasindia.
Kapten blong dispela sip, na tripela kru-memba bai bungim moa long 60 ol sas long kamapim dai blong ol dispela pipal.
Benard Nunn ripot long ol narapela pilai long de 14 bilong despela competition olsem-4-by 400 relay tim bilong ol meri bilong Australia bai pilai insait long final- i brukim 24 yar old record long igo pilai insait long final.
Australian Hocky tim bilong ol meri bai pilaim namba tu sussessive olympic gold insait long final wantaim Argentina long tete nait.
America tumora- taim ol man bai pilaim Frans insiat long semi final.
Insait long nius bilong Olimpik Gems.
Amerika igat 32 gol medel, na i lid yet long medel teli.
China i wok long kamap nambatu wantaim 26 gol na Russia i stap nambatri wantaim 19 gol medel.
Australia i stap yet long namba foa peles long medel teli, wantaim 15 gol, 22 silva na 14 brons.
Ol ibin winim Amerika, 3-2, bihain long ol ibin skorim wanpela gol long ekstra taim.
Fu Mingxia ibin winim namba foa Olimpik gol medel bilong em.
Denmark na Norway ibin win.
Australia na New Zealand i laik bai Pacific Islands Forum i bihainim ol demokratik tingting na rul long putim sampela kain heve-toktok oa mekimsave antap long Fiji.
Ol dispela nupela rul iken pasim Fiji long stap insait long ol miting oa iken tok-lukaut long Fiji long ol iken rausim em long Forum.
Forum miting insait long foapela wik bihain.
Ol bai toktok strong long ol memba kantri i bihainim ol bikpela rul na tingting bilong demokrasi, wankain olsem ol rul em Komonwelt ibin putim.
Aninit long ol dispela rul, ol ibin ekspelim oa rausim Fiji long Komonwelt bihain long ol ami ku long 1987.
Praim Minista bilong New Zealand i tok, igat nid long Forum i mas igat ol wankain rul.
Pipal blong Utrik Atoll long Marshall Islands i statim pinis wanpela kempein long Washington, blong kisim kompensesen ikam long America, blong bekim ol bagarap oli bin kisim long nuklia posin em oli bin traim pairapim long ailan.
Pipal blong Utrik Island i tok, oli wok long ino luksave long heve blong ol stat yet long 1954, taim America i bin traim aut pairap blong nukilia bom long dispela hap.
Posin blong nukilia long ailan blong ol i wok long kamapim thyroid cancer long ol pipal.
Senator Hiroshi Yamamura blong Utrik i tok, inap long planti yiar nau oli save long wanem ol heve dispela test i wok long kamapim long ol pipal blong em.
Ol tingting kros istap strong yet long olgeta hap bilong Jakarta, bihain long Hai Kot ibin rausim ol sas oli bin sasim Mr Suharto long en.
Hai Kot i tok, em i sik tumas long sanap long kot.
Associated Press Newsagency ibin ripot olsem sampela student activist itok lukaut long oli reren moa ol demonstration.
Wanpela man idai pinis na planti ol lain ibin istap insait long despela protes na sampela polis ofisa ibin kisim bagarap insait long ol paitkros long ol street long fonde.
Long Fraide -ino bin igat ol trabel long ol street long Jakarta na ol bisnis ibin wok yet olsem bipo.
Bigpela kot long insait long South Jakarta iibn rausim ol sas bilong 79 yar old Suharto- bihain long wanpela independent lain dokta ibin tok- tripela taim Mr.
Suharto ibin bagarap long Stroke ol blut ino wok long kru bilongen- na despela i mekim em ini fit long kamap long kot.
Ikam inap nau -President Abdurrahman Wahid usait iwok long mekim ol lukluk raun insait long South America ino mekim wanpela toktok yet long despela heve.
Ol tingting kros long ol ino sasim Mr.
Suharto iken daunim strong bilong ol wok politik bilong Mr.
South Korea ibin tokaut long dispela halivim bilong em long holide ailan oli kolim Cheju, we ol sinia gavman ofisa bilong North na South Korea ibin statim ol toktok bilong ol long ol wei bilong daunim ol koros long Korean Peninsula.
North Korea i ting olsem North Korea i wok long salim ol kaikai em ol ovasis kantri i salim bilong halivim ol pipol, igo long militeri bilong en em igat moa long wan-million soldia.
China igo long North Korea, na dispela em i olsem dinau em North Korea i mas peim bek insait long 30 yar.
North Korea ibin wok long kisim na usim kaikai ikam long ol arapela kantri long fidim pipol long dispela faivpela yar igo pinis, long wanem bikpela san na taim-drai ibin kamap long kantri, ol ibin igat ol tait na haiwara i bagarapim peles na tu ol ino bin lukautim gut ekonomi bilong ol.
Praim minista bilong Australia- John Howard itok- emi girap nogut long kot bilong Indonesia ibin rausim ol corruption sas bilong olpela president Suharto.
Long aste-wanpela kot insait long Jakarta ibin itokaut olsem- ol tingting na bodi bilong Mr.
Suharto ino strong inap long em igo kamap long kot long em ibin paulim moni bilong kantri.
Howard ibin tokaut longen taim ol ol niuslain ibin askim em long emi ting wanem long despela tingting bilong kot.
Polis bilong Indonesia itok- tupela de bihain long ol ibin mekim ol wok bilong daunim strong bilong ol lain Milita isave sapotim Indonesia insait long West Timor- ol ibin rausim tasol 16-pela ol samting bilong pait long ol bilong ol militia.
Planti ol kantri long world iwok long pusim Indonesia long rausim or pinisim olgeta ol trabelman- bihain long ol ibin kilim idai tripela U-N aid worker insiat long East Timor boda taun bilong Atambua long namba 6 de bilong despela mun septemba.
Gavman bilong Indonesia ibin tok promois long United Nations olsem security fos bilongen bai fosim na rausim ol samting bilong pait long han bilong ol militia bihain long de ol ibin makim longen bilong givim bek ol samting bilong pait i pinis.
Planti lain militia ibin ronwe long ol taun bilong West Timor igo insait long ol eria em ol lain militia iwok long istap strong longen na ol itok ol bai sakim tok bilong gavman long lusim ol samting bilong pait.
Despela ol lain militian em ol sem lain tasol ibin kamapim ol trabel insait long East Timor -bihain long ol pipol bilongen ibin vot long kisim independence aninit long lukaut bilong United Nations long yar igo pinis.
Pipal blong Utrik Atoll long Marshall Islands i statim pinis wanpela kempein long Washington long kisim kompensesen ikam long America long ol bagarap oli bin kisim long nukilia, em oli bin traim aut pairap blong ol long island.
Pipal blong Utrik Island i tok, oli wok long ino luksave long heve blong ol stat yet long 1954, taim America i bin traim aut pairap blong nukilia bom long dispela hap.
Posin blong nukilia long ailan blong ol i wok long kamapim thyroid cancer long ol pipal.
Senator Hiroshi Yamamura blong Utrik i tok, inap long planti yiar nau oli save long wanem ol heve dispela test i wok long kamapim long ol pipal blong em.
Samting olsem 26 helikopta i stap insait long wanpela wok tede klostu long Melbourne siti, blong painim tupela man em tupela i bin go aut long wanpela helikopta na igo lus.
Wok blong painim dispela tupela man nau i kisim tripela de.
Helikopta blong tupela man ia i bin lus taim em i lusim Melbourne blong go long Canberra long Trinde.
Oli ting em i mas pundaun lus long bus insait long Warburton distrik long not-is blong Melbourne.
East New Britain Workers Union long Papua New Guinea i askim ol leba ofisal na helt atoriti long mekim wanpela wok painimaut long Rabaul taun, bilong galasim helt bilong pipal.
Askim bilong union i bihainim bikpela pudaun bilong sit-paia ikam long volkeno insait long ol wik igo pinis.
Dispela tingting i kamap bihainim ol bikpela wari bilong ol helt atoriti, ol pipal bilong taun na ol wokman-meri, long ol kain heve sit-paia i kamapim long helt bilong pipol.
General Secretary, Patrick Varagat i tok, em i gat wari longwanem, ol das na ges bilong volkeno i wok long kamap planti heve nau namel long ol pipal.
Emi tok, Union i gat wok bilong lukim olsem, ol wokman-meri bilong em i gat gutpela helt na gutpela ples bilong wok.
Varagat i tok, em i laikim tu ol hospital atoriti long givim auti olgeta toksave long namba bilong pipal husat i kisim sik pinis long sit-paia bilong volkeno.
Cameroon, wanpela kantri long Africa, nau i winim nambawan gol medal insait long Olympic Games.
Soka tim blong en i bin win taim oli wokim penalty shoot-off agensim Spain.
Bihain long dispela penalty shoot-off, Cameroon i bin winim Spain 5-3.
Tupela sait i bin dro long ful taim, na bihain oli givim ol narapela 30 minit bilong larim wanpela sait i win.
Tasol dispela 30 minit igo lus nating na tupela i dro yet, olsem na oli wokim penalty shoot-off nau we Cameroon i bin inap long putim narapela poin na i kisim gol medal.
Brons medal i bin go long Chile.
Ol papa bilong ol bisnis i save wokim ol bilas na klos oa Garment Manufacturers i tok, Fiji i mas redim em yet long pudaun bilong Garment na Textile bisnis long stat bilong mun bihain.
Dispela i bihainim tingting bilong Australia long i noken gohet long halivim Fiji long Trade Concessions.
Trade Concessions oa halivim i save larim ol papa bilong ol Garment fektori long Fiji salim ol kolos Duty Free insait long Australia.
Foran Minista bilong Australia, Alexander Downer i tok, Australia bai statim ken tred konsesin taim gavman bilong Fiji nau, em pipal INO makim, i hariap na bringim demokrasi bek long kantri.
Australia i save baim planti long ol bilas na klos Fiji i save wokim.
Long yar igo pinis, dispela i bin makim moa long 70 pesent long olgeta ekspot bilong Fiji.
Infomesin Ministri bilong Fiji tok Interim Gavman i kamapim pinis plen bilong bekim dispela tingting bilong Australia, bilong sevim Textile na Clothing bisnis bilong Fiji.
Tasol em ino tokaut yet long olgeta tingting insait long dispela plen.
Japan i makim nambawan krismas bihain long bikpela nuklia birua em i bin kamap long Tokaimura.
Dispela birua i bin wanpela nogut birua tru long kamap, bihain long taim wankain birua olsem i bin kamap long Chernobyl long Russia.
Bilong makim nambawan anivesari bilong dispela birua long Tokaimura siti, 120 kilomita longwe long Tokyo, pipal i bin mekim wanpela Emergency Drill.
Insait long Tokyo, 110 pipal i bin bung long fran bilong Science na Technology Agency na tokaut long bikpela laik olsem, em i taim nau bilong pinisim olgeta wok bilong nuklia eneji.
Oli bin gat wan minit maus-pas oa silence pastaim long ol ibin traim long givim wanpela protes pas igo long Agency em i save lukautim Nucler Industry bilong Japan.
Tede i makim wanpela yar bihain long taim tripela wokman long J-C-O Uranium Processing Plant i bin kamapim wanpela pairap.
Dispela pairap i bin mekim na 400 pipal long taun i bin kisim posin RADIATION long bodi bilong ol.
Tupela long ol wokman i bin dai bihainim ol dispela bagarap long bodi.
Bihain long en, long mun Mas Gavman i bin kisim bek laisens bilong J-C-O, han bilong wanpela kampani oli kolim Sumitomo Metal Mininig Company.
LUKLUK LONG OLYMPIC!
Na yumi go nau long Olympics.
Dutch cyclist Leontine Zijlaard Van Morsel i bin winim nambatri gol medal long Sydney 2000 Olympics taim em i kam fes long time trial resis blong ol meri.
Cuba i bin winim fopela long sikispela gol medal blong boxing long Games.
Felix Savon i bin winim narapela gol medal ken long dispela Olympic Games.
Em i bin winim tupela gol medal tu long tupela narapela Olympics bipo.
Em i bin win insait long 91 kilogram heavyweight fainel blong ol man.
Em i nambatri boxer nau long winim tripela Olympic gol medal.
African kantri Cameroon i bin winim nambawan gol medal blong en long soka, bihain long em i dro wantaim spain na oli wokim penatlty shoot-off.
Em i bin winim spain 5-3.
Nupela President bilong Mexico, Vicente Fox, i tok em i laikim strongpela wok bung wantaim ol memba kantri bilong Asia-Pacific Economic Forum - APEC.
James Blears i ripot olsem, Mr.
Fox tok em bai wok na suvim dispela aidia igo insait, taim em i holim wok bilong president insait long dispela sikispela yar bihain.
Mexico i gat pinis wanpela Free Trade Agreement wantaim America na Canada, na long mun June em i bin sainim wankain agrimen wantaim European Union.
Vicente Fox i tok em taim nau oli lukluk igo long APEC.
Fox i tok tu olsem, em bai namba-wan tingting tu bilong em long kamapim mo tred wantaim ol APEC kantri.
North na South Korea i pasim tok pinis long kirapim wanpela komiti bilong go het moa wantaim ol wok bilong ekonomi na tred.
Oli bin kamapim tok orait insait long ol toktok namel long Unification Minister bilong South Korea, Park Jae-Kyu, na wan-namba bilong em long North Korea, Jon Kum-Jin.
Namel long ol bikpela projek namel long tupela kantri em long wokim wanpela relwe lain, wanpela bikpela rot namel long boda bilong tupela, na wok bung long ol wok bilong pasim ol hai-wara long IMJIN RIVER klostu long boda bilong tupela.
Wanpela bung toktok i tok, tupela sait i tingting long wok wantaim bilong painimaut ol wei bilong kirapim wok moni namel long tupela kantri.
Tupela minista ibin pasim tok tu olsem, ol i mas mekim samting bilong halivim ol femali husat i stap bruk nambaut bihainim ol wo, olsem bai ol i ken igo bung wantaim ken.
Ol bel-isi tingting namel long tupela Korea i bihainim wanpela bikpela miting namel long President Kim Dae-Jung na Kim Jong-Il bilong North Korea long mun June.
Ol Atoriti long French Polynesia i statim wanpela awenes kempen bilong ol pikinini i save pat tumas.
10) i save pat tumas -- long tok Inglis oli save kolim long OBISITY.
Dispela nupela kempen bai skulim pipal long dispela trabal na painim ol wei bilong skulim gutpela pasin bilong kaikai.
Ol lokal gavman ofisal i tok, ol i laik abrusim dispela Obesity oa pat tumas namel long ol pikinini, nogut em igo bikpela.
Oli tok oli mas noken larim obesity igo bikpela tumas longwanem dispela i ken kamapim ol narapela heve ken long helt na laif bilong ol, na em i ken givim bikpela heve tru tu long ekonomik divelopmen.
Ol i tok, laik bilong ol pikinini long kaikaim tumas ol kain kaikai i gat planti suka, i wanpela bikpela wari bilong ol longwanem dispela i save mekim ol pikinini i pat tumas.
Tupela guria i bin kamap long Taiwan tude, tasol ino gat ripot long pipal oa ol samting i bagarap.
Dispela tupela guria, strongpela bilong tupela i bin nap long fo-poin-fo na fo-poin-faif long Richter Scalle, i bin kamap long saut bilong kantri.
Wanpela guria strong bilong em sikis-poin-tu i bin kamap long ailan long stat bilong dispela mun.
400 pipal na rausim ol haus na ples bilong narapela 100-tausen long Taiwan yet.
Polis long Indonesia i tok, ol i pasim pinis wok hait bilong karim ol raifol, katres na ol liklik bom, igo insait long ol Maluku ailan.
Ol Port sikiuriti ofisa ibin kisim ol samting bilong pait long wanpela liklik pasindia sip, em i save mekim ron bilong em namel long ol ailan.
Ol ibin kisim ol dispela samting long HALMAHERA ailan, bihainim sampela toksave ol ibin kisim olsem dispela sip i kamap.
Ol i holim pasim sikispela kru memba bilong sip long toktok long ol long ol dispela raifol na katres.
000 pipal pinis.
Telekomunikesin kampani blong Australia, Telstra, i tok em i tru em i wok long holim ol miting nau em oli nap long senisim bikpela tingting blong en long sukuruim bisnis blong en igo long Asia.
Ol heve Telstra i bungim long tingting blong en long wokbung wantaim Pacific Century Cyberworks blong Hong Kong, wokbung em i kos long 5-Bilian dola, i wok long bagarapim ol share-price blong en.
Stock prais blong Pacific Century Cyberworks i go daun pinis, olsem tasol prais blong ol narapela kain bisnis oli kolim high-tech, na dispela i mekim Telstra na Hong Kong grup long bung ken blong na stretim toktok.
Long mun Agus, tupela i bin toksave long wokbung blong tupela, blong kirapim wanpela mobile telepon kampani na tu wanpela Internet bisnis.
Telstra i bin redi long investim sampela asset, moni na ol narapela samting long dispela wokbung.
Ol debate o toktok long abosen pil, R-U-4-8-6, nau i kirap ken, bihainim wanpela tingting blong America long givim tok orait bai oli stat salim dispela marasin long stua.
Dispela marasin R-U-4-8-6 i save wok insait long bodi blong meri long kain wei we em i ken halvim meri long rausim bel em yet na em bai noken laikim dokta long katim em.
Tasol ol meri long Australia i nonap yet kisim dispela marasin.
Sampela senis long loa em Indipendent Senator, Brian Harradine, i bin putim igo long Senate na gavman i bin sapotim long 1996, i min Australia i ken tasol baim dispela marasin ikam long narapela kantri sapos minista yet i givim tok orait long en pastaim.
Lida blong Democrats, Meg Lees, i tok oli mas rausim ol loa em oli wok long pasim yet dispela marasin.
Hetman blong Gyneacology na Obstetrics long Monash Medical Centre long Melbourne, Professor David Healey, i wanbel long dispela tingting, na em i tok dispela marasin i sef oa i noken bagarapim meri, na tu em i save wok gut tru blong pasim meri i karim bel.
Professor Healy i tok ol debate oa toktok em oli wok long paitim long dispela marasin, i wok long kamap insait tasol long politik.
Na em i tok dispela politik i pasim rot blong ol meri long kisim na yusim R-U-4-8-6, na em i tok dispela pasin i samting blong sem.
Polis long Beijing i arestim pinis planti handret memba bilong Falungong Spiritual grup, em China gavman i putim tambu long em ino ken wok long kantri.
Ol memba i bin wok long mekim wanpela protes long Tiananmen Square.
Dispela protes ibin kamap long National Day bilong China.
Ol protes ibin stat taim planti tausen pipal bilong Bejing ibin igo pulap long ol eria bilong Tiananmen Sqare bilong lukim National Day Flag Raising long san-kamap.
Planti handret memba bilong Falungong ibin kamap tu long Square.
Ol pipal husat ibin lukim i tok, ol ibin paitim na kikim ol memba bilong grup taim oli pulim ol igo longwe.
Ol ibin putim tambu long dispela Spiritual Group long mun July long yar igo pinis bihain long ol ibin putim bikpela protest wantaim nogat trabal autsait long Central leadership Compound.
Pope John Paul the Second, bai mekim sampela biknem pipol bilong lotu em China i save lukim ol olsem ol kriminal, i kamap ol santu.
China na Europe na mekim ol i kamap santu.
Republic of China.
Planti long ol dispela biknem lida bilong lotu Katolik long China ibin dai namel long 1648 na 1930.
87 asples pipol bilong China ibin stap namel long ol dispela pipol.
China ibin dai, taim krismas bilong em ibin inap long 79 yar.
Kirsty Sword, igat nambawan pikinini bilong tupela.
Gusmao ibin stap taim meri bilong em ibin karim dispela bebi-boi long Central Hospital bilong Dili.
Dispela em i namba-foa pikinini bilong Xanana Gusmao.
Gusmao igat narapela tupela pikinini-man na wanpela pikinini-meri long ol marit bilong em bipo.
Solomon Islands Gavman i tokaut pinis long laik bilong em long lukautim narapela rejinal oganaisesan, em long Tuna Commission.
Komisan bai lukautim wok bilong lukautim gut na menesim ol pis insait long Central na Western Pacific Ocean.
Sampela Forum memba kantri i givim sapot pinis igo long dispela laik bilong Solomon Islands Gavman.
Ol i tok, sapos Solomon Islands i win, tupela fiseris oganaisesans bai inap halivim wanpela narapela long wok bilong en.
Cook Islands naSamoa i putim tu laik bilong tupela long lukautim dispela nupela rejinal grup.
Tude Indoensia i makim 35 yar bihain long em i bin winim pasin kominest.
Seremoni bilong makim dispela de ino ibin bikpela tumas.
Vice President Megawati Sukarnoputri ibin stap long dispela seremoni long Lubang Buaya Momument long East Jakarta.
Dispela em i ples we Indonesian Communist Party ibin yusim bilong mekim ol wok bilong em.
Ol ibin pinisim dispela long 1965.
Ol ibin painim insait long hul-wara ol INO ibin yusim long disela taim.
Ku ibin feil long dispela de iet, taim ami, aninit long komand bilong Lieutenant General Suharto, ibin muv igo insait na pasim wok bilong ol kominest.
OL i save tingim namba-wan de bilong mun Oktoaba olsem VICTORY Day.
Em de we ol ibin winim birua ikam long kominest.
Polis bilong Indonesia i tok, ol ibin sukurim taim bilong wok bilong ol bilong rausim samting bilong pait long ol geng na paitman long West Timor husat ino laikim independens long East Timor.
Bai ol i mekim dispela wok inap long narapela tupela wik.
West Timor, bihain long ol arapela kantri long wold ibin bel-koros na mekim strongpela toktok long ol milisa paitman ibin kilim tripela wokman bilong United Nations long West Timor.
United Nations ibin rediim long yar igo pinis, taim planti pipol tru bilong East Timor ibin vot long bruk-lusim Indonesia na sanap ol yet.
Insait long ol dispela mun igo pinis, ol milisa paitman ibin abirisim boda igo insait long East Timor na kilim tupela pis kiping soldia bilong United Nations.
Ripot i tok, ol interim atoriti bilong Fiji ibin pasim tok orait long wanpela DECREE oa oda bilong pasim ol kain kain wok bilong ol lain autsait long gavman bilong bagarapim ekonomi bilong Fiji.
Sunday Times i ripot olsem, dispela oda i wankain olsem ol dispela em ol ibin pasim bihainim 1987 militeri ku.
Em i tok, dispela oda i bilong pasim ol askim long putim ol tambu long Fij, bihainim ku long mun May, na ol ibin kirapim interim gavman.
Gavman em ol pipal ino makim long eleksan.
Tred Union lida bilong Fiji, Felix Anthony i tok, wanem ol pasin bilog bringim bek dispela ol kain oda em bai brukim olrait bilong Trade Union oa ol rait bilong wan wan man na meri, bai mekim ol narapela kantri long wold INO wan bel long ol.
Em i tok, dispela em i seksek tingting na laik bilong interim gavman long pasin ol narapela lain oa pipal ino ken putim tambu long wok bilong gavman long Fiji.
Presiden i kamap long Amerika.
Dispela Republican Gavana bilong Texas na Democratic Vais Presiden, tupela bai paitim toktok long Tunde.
Mr Bush na Mr Gore long wik bihain long en.
Kokoda Track bipo, i statim pinis las wokabaut bilong ol bilong painim na kisim bun bilong ol soldia ibin dai long hap long Wol Woa Tu.
Sapos ol i painim ol bun bilong ol Australia soldia, bai ol i putim-sait bilong planim long Bomana War Cemetry long Port Moresby, we ol ibin planim pinis 200 soldia bilong Australia ibin dai long woa.
Bai ol i toksave long embeseda bilong Japan sapos ol i painim bun bilong ol soldia bilong Japan.
Em i tok, Russia na India, tupela i gutpela patna na ol gutpela pren tu.
Russia ibin wok long pait wantaim ol Islamic independens lain long Chechnya Republic na em ibin sutim tok long ol Taliban milisa insait long Afhganistan long ol i wok long givim moni na trening long ol dispela rebel.
India i save sutim tok long Pakistan long halivim ol Muslim insait long pait bilong ol long Kashmir.
Ol gavman ofisa bilong Russia i tok, ating Russia na India bai wok-bung long daunim dispela heve oli bungim long Afghanistan, long wanem igat samting i soim olsem ol rebel i pait insait long Kashmir i wok long kisim trening bilong ol insait long Afghanistan.
Amerika, Osama Bin Laden, i save hait-istap long Afghanistan.
Presiden Vladimir Putin bilong Russia bai statim foapela-dei lukluk-raun bilong em long New Delhi long Mande.
Na long kandim blong ol medal long dispela Olympic, USA oa America i bin winim planti medal moa winim ol narapela kantri.
Ol American i bin winim 39-gol, 25-silva na 33-brons.
Russian Federation i kam seken wantaim 88-medal em 32 long ol i bin gol medal.
China i ted oa nambatri wantaim 28-gol.
Australia i bin kamap namba-foa long wol, na olsem niusman Julian Abbot i ripot, dispela i makim nambawan pilai tru blong ol Australia insait long wanpela Olympic Games.
17 moa winim ol medal Australia i bin winim long Olympic Games insait long Melbourne long 1956.
Tasol President blong Australian Organising Committee, JOHN COATES i tok em bai noken isi long Australia long winim planti medal olsem long Athens Olympic Games long 2004.
200 tim olgeta ikam long ol kantri raun long wol i bin bung long Sydney blong resis long dispela Olympic Games, tasol 116 long ol ino bin winim wanpela medal tru.
Oposisan lida bilong Australia, Kim Beazley i tok, Reconciliation Minister, Philip Ruddock, i daunim gutpela nem bilong Australia insait long toktok bilong em igo long wanpela Frens niuspepa.
Ruddock i bin tokim, Le Monde niuspepa olsem, ol Aborigines, em ol asples pipal bilong Australia i bin bungim ol waitman bihain long ol asples pipal bilong America.
Em i tok, long dispela taim bipo, ol Aboriginal pipal i bin Hunters and Gatherers, oa oli painim ol kaikai na samting bilong bus na wara long halivim sidaun bilong ol, na no i bin gat save tru long kar na trak.
Beazley i tok, ol tokaut bilong minista INO ibin gutpela tumas.
Queensland, na mekim ol hotels ino bihainim dispela rul, long peim bikpela moni tru.
Kim Landers i ripot olsem, ol dipsela senis i kamap, long wanem, 15 pipal i bin dai long paia i bin kukim Childers Backpacker Hostel, long Queensland.
State Cabinet i tok oraet pinis long ol dispela senis, insait long wanpela miting long Maleny, long Sunshine Coast.
Na nau yet, independens lida bilong East Timor, Xanana Gusmao, na Australia meri bilong em, Kirsty Sword, igat nambawan pikinini bilong tupela.
Gusmao i bin stap taim meri bilong em i bin karim dispela bebi-boi long Central Hospital bilong Dili.
Dispela em i namba-foa pikinini bilong Xanana Gusmao.
Gusmao igat narapela tupela pikinini-man na wanpela pikinini-meri long ol marit bilong em bipo.
Solomon Islands Praim Minista, Manasseh Sogavare, i tok sapos wanpela lain blong arasait i go insait blong pinisim ol pait namel long ol militia, bikpela trabal moa yet bai kamap.
Em i tok olsem blong halvim tingting blong Australia gavman long noken go insait blong pasim trabal.
Praim Minista i tok oli nogat wanpela intanesanel agrimen i stap, wantaim wanpela kantri oa wantaim planti kantri, em oli ken yusim blong pinisim ol trabal long Solomon Islands.
Solomon Islands gavman na Australia gavman i gat wanpela agrimen oli kolim - joint defence agreement.
Aninit long dispela agrimen, ol memba blong Solomon Islands polis i save kam kisim treining wantaim Australian polis.
Solomon Islands i bin wok long bungim bikpela heve tru long wanem em i gat bikpela bel-kros namel long tupela lain pipal blong kantri -- ol Malaita na ol Guadalcanal.
Polis bilong Indonesia i tok, oli bin sukurim taim bilong wok bilong ol long rausim ol samting bilong pait bilong ol geng na paitman long West Timor, husat ino laikim independens long East Timor.
Bai ol i mekim dispela wok inap long narapela tupela wik.
West Timor, bihain long ol arapela kantri long wold i bin bel-koros na mekim strongpela toktok agensim ol milisa paitman husat i bin kilim tripela wokman bilong United Nations long West Timor.
United Nations i bin rediim long yar igo pinis.
Insait long dispela referendum planti pipol tru bilong East Timor i bin vot long bruk-lusim Indonesia na sanap ol yet.
Insait long ol dispela mun igo pinis, ol milisa paitman i bin abirisim boda igo insait long East Timor na kilim tupela pis kiping soldia bilong United Nations.
Sevenpela Kokoda Track veteran -- ol lapun blong Seken Wol Wo em oli bin pait long Kokoda Track -- krismas blong ol i namel long 82 na 90, i statim pinis laspela kempein blong ol blong kisim bek bodi na ol samting blong ol soldia husat i bin dai long Seken Wol Wo.
Ol dispela olpela soldia bai go long helikopta, na astingting blong ol em long painim ol hap long Kokoda Track we bikpela pait i bin kamap, long Isurava long Owen Stanley Ranges, na kisim bek bodi na ol samting blong ol soldia.
Australia soldia, bai oli karim na planim long Bomana War Cemetery long Port Moresby we 200 Australian sevisman nau i silip.
Bai oli toksave long Japanese embeseda sapos oli painim sampela dai bodi blong ol Japanese soldia long Track.
Sampela laen i bin laikim stilim kar blong wanpela senior ofisa blong PNG Parliament, Port Moresby, i bin putim naif longem na kilim indai em.
Despela ofisa, Gordon Cooper, krismas blongem i bin foapela-ten-sikis i bin dai long ol bagarap em i bin kisim long bodi blongem.
Cooper blong Western Highlands Province, i bin wanpela Defence Force Ofisa bifo, na pastaem i bin wok tu olsem bos oa chief Security ofisa long PNG Parliament.
Ol wok blong rausim ol pipia long Sydney i wok long gohet bihainim bikpela Olympic Games pati.
Na nau ol tok lukaut long ol pipal blong Australia long redi long pil-sori olsem Games i pinis nau.
Karen Barlow i ripot olsem, ol experts oa mansave i tok, bikpela sori bai senisim bikpela hamamas pipal i bin gat long lukim games i bin kamap gut tru.
Ol bikpela seremoni ol bin wokim long ol strit na ol singaut blong soim hamamas olsem AUSSIE, AUSSIE, AUSSIE, bai samting blong tingim tasol.
Director blong Centre blong Olympic Studies, Richard Cashman i tok, pipal bai gat sori tingting nau, long wanem, Games bai noken kam bek long Australia inap long planti yiar yet.
Tasol, Associate Professor Cashman i tok, pipal blong Australia imas hamamas long gutpela Games tru oli bin putim kamap na nau Paralympics bai kamap klostu tu.
Tonga, long dispela mun.
Tonga bai igo pas long dispela miting blong national na rijonal autherising ofisa blong Pacific rijon, na dispela i bihainim bung miting blong ACP-EU long Benin, Africa, long stat blong dispela yiar.
Oli ting ol delegate bai toktok tu long investmen na private sector development, sivil society, wantaim tu planti ol narapela samting.
Tripela pipal i dai pinis na narapela tripela i bin kisim bagarap long ol pait namel long ol laen panisin long Highlands blong Papua New Guinea.
Richard Dinnen i ripot olsem taim polis ibin go blong mekim ol investigesin-wok, long dai blong ol despela pipal, oli bin paitim ol tu.
Polis i tok ol laen wanpisin klostu long Gumini long chimbu province, i bin usim ol bus naif, akis, gan na supia na bonara long putim long kilim despela tripela pipal na bagarapim bodi blong narapela tripela em oli ting i bin wok long mekim ol puripuri.
Taim polis i bin kamap blong kisim bodi blong pipal i daipinis, ol pipal i bin kirap na paitim ol tu.
Polis i bin kilim dai wanpela man long ol despela pait.
Na polis i bin sutim tok long kilim dai blong tupela pipal long Port Moresby long weeekend.
Deputy oa namba tu Polis Commisioner, Sam Iguba i tok nau kain pasin long kilim nating man em i wok long kamap olsem samting nating, na em i askim pipal long husat i bin lukim ol despela killing oa i gat infermesin longen, long go lukim polis.
Na nau ol narapela nius.
Dispela i bihainim ol bikpela pait namel long ol Israel na Palestine pipal long ol dispela de igo pinis, we 34 pipal i dai pinis long en.
Israel i toktok long trupela peace.
Toktok blong em i kam aut bihainim wanpela miting we ol Arab embeseda i bin bung blong toktok long ol pait na trabal em i bin kamap insait long dispela tripela de igo pinis.
Eleven pipal, tupela yangpela boi namel long ol, i bin idai na moa long 250 i bin kisim bagarap taim pipal i pait long ol gan insait long Palestine teritori blong Israel.
Ol pait i kamap bihain long taim Israel Oposisen lida Ariel Sharon i bin go lukluk raun long East Jerusalem long Fonde igo pinis.
Tupela sait wantaim -- ol Jews na ol Muslims, i save lukim East Jerusalem olsem wanpela sacred siti oa wanpela ples tambu.
Seremoni blong pasim Olympics long Sydney i bin pulap long planti tok politik.
Aboriginal i save laikim Praim Minista John Howard i mekim igo long ol.
Na tu, lid singa blong Australia pop ben Savage Garden i bin bilas long wanpela singilit em long en igat Aboriginal flag.
Ol dispela i bin soim bikpela sapot namel long komuniti long ol Aboriginal pipal.
Praim Minista John Howard, husat i bin stap long seremoni, ino bin laik mekim wanpela toktok long ol dispela tok politik insait long hamamas blong pasim Olympics.
Em i bin tok olsem, maski long stat putim ol toktok politik igo insait long kain taim olsem.
Mr Howard i tok, olgeta pipal i bilip long reconciliation, tasol yumi noken bagarapim dispela taim blong bungim yumi wantaim, wantaim ol toktok politik.
Ripot i tok Solomon Islands i wok long skelim gut ken wokbung blong en wantaim Taiwan, wanpela wokbung em i winim pinis 20 yar.
Ripot i tok, ating Solomon Islands bai rausim dispela wokbung na stat pren wantaim China.
Taiwan i save givim bikpela halvim tru long Solomon Islands.
Blong bekim halvim blong Taiwan, Solomons Islands i save sapotim wok blong Taiwan long joinim ken United Nations.
Nupela gavman blong Praim Minista Manasseh Sogavare i tok pinis olsem, em i wok long skelim tingting long dispela.
AFP nius ajensi i tok makim sampela man long gavman long Honiara long tok olsem, dispela senis long polisi i bihainim tingting olsem China i ken veto oa vot agensim tingting blong Taiwan long go insait long United Nations.
Tasol, ol narapela saveman long politik i ting, ating Solomon Islands i mas yusim dispela samting blong pulim moa moni blong peim kompensesin igo long ol Malaita pipal, bihainim ol trabal long Gaudalcanal.
Halvim-moni em Taiwan i save givim long Solomon Islands i nap long35-milian American dola blong foapela yar.
Yangpela pikinini man blong Mr Suharto ino bihainim kot oda blong bungim ol prosecutor, olsem bai oli ken holim kalabusim em, long corruption.
Mandala Putra, 37 krismas blong em, Supreme Court i bin salim igo kalabus inap long 18 mun, long namba 22 dei blong mun September.
Kos blong bisnis oli bin tok oraet long en, i bin kosim planti million dola.
Ol prosecutor i tok, Indonesia i bin lusim klostu 11-million dola long dispela deal.
Tasol Tommy i tok pinis olsem, em ino bin mekim wanpela rong.
Wanpela long ol lawyer i bin tok, Tommy ino bin bihainim dispela kot oda, long wanem, em ino bin kisim yet kopi blong dispela oda blong Supreme Kot.
Lord mayor blong Sydney, Frank Sartor i tok em i fil gut, ofisal flag nau i stap long han blong Athens blong next olympic games.
Em i tok blong Sydney long holim ol despela pilai oa Olympic Games, em bikpela moa wok moa moa yet long tingting blong em na narakain em i hamamas olgeta hatwok i pinis nau.
Em i tok long Atlanta, em i bin hamamas gut tru long kisim tasol em i tok asde nait em i bin skin indai olgeta, tasol em i hamamas long lukim Athen i kisim pinis flag na oli bin mas igo aut longen.
Em i tok flag, em blong ol nau na em bai hatwok blong ol i nap long foapela yiar, we Games bai i kamap long Athens long 2004.
SYDNEY OLYMPIC GAMES 2000 NAU I PINIS!
Sydney Olympics nau i pinis.
President blong International Olympic Committee, Juan Antonio Samaranch i bin kolim Sydney Olympics 2000, the best games ever -- oa em i bin gutpela na nambawan games tru.
Oli bin makim laspela de blong Sydney Olympics wantaim wanpela taraipela seremoni na ol fireworks oa paura sou, i bin bikpela na i narakain olgeta, em planti handret tausen pipal i bin bung wantaim blong lukim.
Ol dispela handret tausen pipal i bin stat bung long olgeta kona blong Sydney siti haba aste long moning yet, redi long lukim ol fireworks long nait.
Niusman Kevin Wilde i ripot ikam long Sydney olsem, Yothu Yindi ben blong Australia i bin wanpela long ol ben husat i bin pilai long seremoni blong pasim Games, em pipal i bin laikim tumas.
Dispela closing ceremony i bin hamamasim gutpela wok tru blong Sydney long lukautim wanpela nambawan Olympic Games tru long dispela graun, na i bin soim planti gutpela na naispela samting Australia i gat em ol narapela kantri long wol i nogat.
Ino olgeta musik long closing seremoni i bin soim ol kalsa blong Australia, nogat.
Australia meri blong singsing Kylie Minogue i bin singim Dancing Queen ino blong soim kalsa, tasol blong litimapim spirit blong pipal na mekim ol i hamamas.
Wanpela nambawan televisen lain blong Australia em ol pikinini i save laikim tumas, oli kolim Bananas in Pjamas, em planti pipal raun long wol i save gut long en, i bin kamap tu, na bikpela golf pleia blong Australia, Greg Norman, i bin stap tu.
Planti tok tankyu tumas i bin go aut long planti pipal.
Michael Knight, i bin tok tenkyu long planti handret pipal husat i bin mekim Games i nambawan.
Pairap blong Volcano long New Britain island long Papua New Guinea i mekim na bai oli movim foa-tausan pipal long ol area klostu long volnaco igo long ol narapela hap longwe, bai nogat heve i kamap long ol.
Richard Dinnen i ripot olsem Mauden Paia ULAWUN long Central New Britain i wok long pairap na nau oli wok long movim aut pipal i kam long ol area klostu raon longen igo long ol narapela area.
Despela volcano i bin pairap long sotpela taim tasol.
Ol pipal em oli movim ol aut nau i wok long stap long ol Care centre long tripela hap, na ol local bisnis i bin givim pinis ol kaikai samting blong halivim ol, tasol sampela taim tede bai oli nediim planti moa yet.
Pairap long Mount Ulawun, i bihaenim wanpela mun long bikpela meknois oa activity, em Tavuvur volcano, long Rabaul, i bin mekim we em i bin salim simuk na dast igo antap long olgeta de.
Nupela embeseda bilong Australia long Indonesia em man nem bilong en Rick Smith.
Mr Smith i bin embeseda bilong Australia long China bipo, na em bai kisim nupela wok bilong en long Jakarta long mun Jenuari.
Mr Smith i bin wok tu olsem deputi sekretri bilong Australia Foren Afes na Difens Dipatment.
Taim em i toksave long nupela opis bilong Mr Smith, Australia Foren Afes Minista Alexander Downer i tok, wokbung bilong Australia wantaim Indonesia i nambawan bikpela samting.
Em i tok Indonesia i stap yet olsem nambawan samting Australia i save tingting long en.
Mr Downer i tok Australia i givim strongpela halvim long ol wok bilong Indonesia taim em i kamapim ol senis demokratik na ekonomik wok bilong en.
Foren Minista i tok wok bilong Australia long pulim tingting bilong Indonesia long stretim ol trabal long boda namel long East na West Timor, i soim klia ol hatwok bilong Australia long wok wantaim Indonesia.
Wanpela bom ibin pairap long eleksin kempen bilong Sri Lanka na kilim 19 pipol na wanpela Muslim kendidet.
Muttur taun long northeast Sri Lanka taim dispela bom ibin pairap.
Mr Baithullah emi nambatu kendidet ol i kilim insait long ol kempen bilong eleksin bilong Sri Lanka em bai kamap long namba 10 de bilong mun Oktoba.
CHINA NA PASIFIK FORUM I WANBEL LONG TRED OFIS!
Republic ov China i bin wanbel long wanpela tokorait bilong girapim wanpela tred ofis insait bilong long Beijing.
Ol ibin girapim despela ofis bilong apim nem bilong tred na investment namel long China na ol forum ailen kantri.
Stat tru bilong sainim despela tokorait bai kamap long pinis bilong despela mun insait long Kiribatti, bihain tasol long annual meeting bilong 16-memba kantri bilong South Pacific Forum.
Ol toktok ibin kamap bihain long meeting bilong Forum insait long Palau long yar igo pinis, China ibin tokaut long girapim wanpela China-South Pacific Forum Cooperation Fund, em bai gat 3-milian dola long en, bilong usim insiat long 5-pela yar.
Sean Dorney i ripot olsem, loia i makim wanpela Sepight sapota, husat ol i sutim tok long em i traim kilim narapela man, ibin askim long seven de marimari olsem em i ken kisim dispela keis bilong em igo long Fiji Court of Appeal.
George Speight INO stap insait long dispela keis, tasol em bai givim bikpela toksave, sapos em bai kamap long kot long ansa long Treason Charge bilong em.
Long aste, Jastis Peter Surnam ibin rausim oda bilong Chief Magistrate bilong Fiji husat ibin rausim ol sas bilong Isoa Karawa.
Em ibin fesim tripela sas bilong traim kilim narapela, wanpela bilog em i gat ol gat wantaim no gat laisens.
Karawa ibin brukim wanpela long ol kodisan oa laik, em long givim bek ol militeri wepon, na em ino mekim dispela.
Loia bilong Karawa i kisim dispela heve igo long Fiji Court of Appeal na Jas ibin givim em sevenpela dai bilong larim em i mekim dispela.
Ripot ikam long Fiji i tok, igat ol samting i soim olsem interim gavman bilong kantri ibin harim strongpela toktok bilong Australia gavman long daunim tu-yar eleksin taimtebol bilong en.
Wanpela sinia minista insait long kebinet bilong Praim Minista Laisenia Qarase ibin tok olsem, ating interim gavman bai katim namel long sikspela mun na 18-pela mun long tu-yar taimtebol em ibin putim pastaim bilong bringim Fiji igo bek long demokrasi.
Australia aninit long sampela spesol tok-orait, sapos ol i holim eleksin bilong makim nupela gavman insait long Fiji insait long dispela wan na haf yar bihain.
Sapos nogat, ol dispela spesol agrimen bai pinis.
Ratu Inoke Kubuabola, ibin tok, ating ol inap long holim ol dispela eleksin long mun Mas long yar 2000.
Ratu Kubuabola i tok, nupela Constitutional Commission ol ibin makim, iken kamapim na rekomendim ol senis long olpela mama-loa bilong 1997.
Wanpela sinia Minista insait long interim gavman bilong Fiji i tok, ol ken nap holim nupela eleksan long mun March 2002.
Infomesan na Komiunikesan Minista, Ratu Inoke Kubuabola i tok, i gat tu sans bilong oli mekim senis long 1997 mama loa, em militeri bin rausim bihainim ku long namba-19 de bilong mun May.
Dispela tingting i bilong kisim Australia i givim ken Fiji long salim ol samting em i wokim ikam long Australia maket wantaim nogat takis.
Tupela tingting we ol Fiji bisnisman ibin salim ol samting takis fri ikam long Australia i pinis, na Gavman bilong Australia INO laikim pinis askim bilong Fiji long bringim bek ol dispela tingting.
Ol ibin tokim pinis Mr.
Australia Gavman i tok em i hope ol pait na trabal long Middle East, namel long Israel na ol Palestine pipal, i strongim tingting bilong ol long kamapim kain peace em i ken stap oltaim.
Foren Afes Minista bilong Australia, Alexander Downer, i tok em bai bikpela samting sapos tupela sait i dabalim ol wok bilong kamapim ol rot bilong stretim ol belheve na kamapim peace.
Cook Islands i tok, i luk olsem, bikpela namba bilong Crown of Thorns Starfish raun long Arorangi Lagoon long West Coast bilong Rarotonga nau i wok long igo daun.
Ministri bilong Marine Resoruces bilong Cook Islands ibin gat bikpela wari long bikpela namba bilong dispela Starish raun long Rarotonga Reef, wanpela long eria we ol truis i save yusim oltaim long Arorangi.
Bihain long ol i bin painim i gat bikpela namba bilong ol Starfish long eria, ol i bin salim wanpela tim bilong traim kontrolim wantaim ol marasin em bai kilim ol tasol ino bagarapim ol rif.
Ol ministri ofisal i tok, ol bin mekim eitpela trip pinis long tripela Tourist Diveeria insait long foapela wik, we ol ibin givim sut long faif tausen ol Starfish wantaim dispela marasin long kilim ol.
Mausman bilong Malaita Eagle Force, wanpela militia grup long Solomon Islands, Andrew Nori, i tok em ino tru olsem em i bin statim ol samting bilong bagarapim wanpela niusman bilong Solomon Islands.
Human rait grup, Amnesty International i sutim tok long ol kain pasin oli mekim agensim dispela niusman, nem bilong en Duran Angiki, na femili bilong em.
Sean Dorney i ripot olsem, sampela lain i bin mekim sampela samting agensim Mr Angiki bihain long em i bin ripot olsem, Gavman i bin peim Mr Nori bilong kamap loia bilong Eagle Force.
Mr Nori i bin holim wanpela nius kivung long Honiara bilong sakimol tokwin olsem, em i bin ringim Duran Angiki na tok poretim em.
Mr Nori i askim Mr Angiki, wanpela niusman husat i save raitim nius bilong French niusajensi, A-F-P, i bin ringim em taim em i harim olsem, ating sampela lain i laik bagarapim em na femili bilong em.
Em i tok em i bin toksave long Mr Angiki olsem, em i mas lukaut long ol kain ripot em inap kirapim bel-kros, na tu ol giaman ripot long trabal nau i kamap long kantri.
Mr Nori i tok gavman i save peim em tambolo long one third bilong kani pei em Angiki i tokaut long en, na i tok moni em i bin askim long en -- samting olsem wan handret tausen Australian dola -- samting em cease-fire agreement i tok orait long en.
Mr Nori i tok em i gat bilip long free press - oa fridom bilong ol nisuman meri long raitim wanem samting oli laik.
OL KURI I HAMAMAS LONG TINGTING BILONG KOT!
Ol memba bilong Wik pipal, wanpela lain Aboriginal bilong Australia, i bin go samsam arasait long kot haus bilong Cairns tede.
Dispela i bihainim tingting bilong Federal Court long oraitim askim bilong ol long stap papa yet bilong graun.
Kot i bin oraitim nambawan hap long wanpela askim bilong Wik na Wik-Way pipal, long stap papa yet long wanpela hap graun na wara wantaim, em bikpela bilong en inap moa long 6-tausen skue-kilomita raun long Cape York Peninsula.
Ol bai gohet yet long nambatu hap long ol askim bilong ol.
Long nambatu hap, ol bai gohet long toktok wantaim ol maining kampani na ol wait fama em oli lisim ol graun.
Oli bin putim ol dispela askim bilong ol igo long Kot long mun June 1993 yet.
Wanpela lapun bilong Wik pipal, Jacob Wallumby, taim oli lusim long wetim tingting bilong kot i bin longpela tru.
Nau oli ken hamamas.
Ehud Barak na lida bilong Palestine, Yasser Arafat bai holim miting insait long Paris long Trinde.
50) pipal idai pinis, planti long ol bilong Palestine.
Ofis bilong Mr.
Barak ibin tokaut stret long dispela miting bai kamap, bihainim ol tingting na laik bilong America.
Sekreteri bilong Stet bilong America, Madeleine Albright, ibin tokaut pastaim olsem, em bai holim miting wantaim tupela lida long kapital bilong France, tasol olINO ibin klia sapos em bai miting wantaim tupela.
Aqsa Mosque kompaun insait long Jerusalem.
Dispela em i HOLY ples we tupela sait i gat bikpela bel-heve na kros long en.
Long wankain taim, United Nations Security Council i holim wanpela kuik miting bilong em long toktok long kamap bilong ol kros na pait.
Deputi Direkta bilong Pablik Prosekusens long Solomon Islands i tok, ol gavman prosekuta ino inap long mekim gut wok bilong ol, long wanem ol i poret long laif bilong ol.
Em i tok, Direkta bilong Dipatmen i kisim longpela holide long wok bilong em, bihain long ol ibin mekim sampela tok-lukaut long em long ofis bilong em.
Mr Talasasa i tok, ol bai ino inap long mekim loa i wok gut insait long Solomon Islands, igo inap long taim ol i pinisim trabel namel long ol milisa grup bilong Guadalcanal na Malaita.
Wanpela memba bilong Samoa Olympic tim bai stap long rum gat tete nait wantaim sas bilong mekim pasin nogut long meri oa Sexual Assault.
Gareth Robinson i ripot olsem, dispela man i bin kamap long wanpela Sydney Court tude.
25 wantaim sas bilong mekim pasim nogut long wanpela Melbourne meri long Fraide igo pinis.
Ol itok olsem, dispela tupela ibin wok long danis na kis long wanpela bar long Darling Harbour long Sydney long ol hauas pastaim long san kamap.
Ol i tok, dispela man ibin kisim meri igo aut long bar, long wanpela pels we em ibin mekim dispela pasin nogut.
Polis i tok, meri ibin kisim balus long sem de, na igo lukim dokta pastaim long em i bin komplen igo long Melbourne polis.
Sydney polis ibin toktok wantaim Mr.
Lalau aste, wantaim wanpela tanim tok.
Ol i tok, dispela Olympic Boxer i tok, ol toktok olsem em ibin fosim mekim long mekim pasin nogut ino tru.
Em ino bin tokim kot sapos em i bin brukim loa oa nogat, na kot INO larim em i peim beil moni, na bai go bek long kot tumoro.
Wanpela forum oa miting bilong wanpela lain oli kolim - Pacific Peace and Security, i tokaut long tingting bilong en olsem, moa beta oli rausim nau ol ami bilong Papua New Guinea, Fiji na Tonga.
Dispela miting i bin kisim wanpela wik olgeta, na em i bin kamap antap long wanpela sip oli kolim, Peace Boat, wanpela sip bilong ol Japanese Non Government Organisation.
Miting i bin oraitim wanpela resolution oa bung-tingting em i tok, oli mas nau outlaw long ol dispela ami insait long ol Pasifik ailan, na em i mas tambu long ol gavman i skelim moni igo long bajet bilong ol.
Darekta bilong lain oli kolim - Pacific Concerns Resource Centre, Hilda Lini, husat i bin halvim long rereim dispela miting, i tok i nogat moa gutpela astingting i stap bilong holim yet ol dispela ami insait long Pasifik.
Em i tok, ol kain bilip olsem ol dispela ami i save givim wok long ol man na oli save stap bilong lukautim peace na order, INO tru.
Ms Lini i tok dispela miting i bin wanbel long tingting olsem, planti long ol samting i save bagarapim gutpela sidaun long rijen, oli hasua bilong ol lida husat ino save wari long gutpela gavanens -- oa gutpela pasin bilong ronim gut gavman bilong givim gutpela sevis long pipal.
Na Ms Lini i tok, dispela long wanem oli nogat stretpela visions oa ol gutpela tingting bilong divelopmen.
Presiden Vladimir Putin bilong Russia i kamap pinis long India long mekim tripela dei lukluk-raun bilong traim statim wanpela nupela wokbung namel long tupela kantri.
Jaswant Singh, ibin bungim em long peles-balus.
Tupela kantri wantaim i tok olsem, pepa bilong nupela wokbung namel long tupela kantri, em i wanpela samting em bai strongim ken na senisim wok-pren namel long tupela kantri em ibin go-popaia taim olpela Soviet Union ibin bruk-daun.
Russia bai givim ol teknikal saveman bilong wok long tupela nuklia paua setsin long Tamil Nadu State long southern India, na wok bilong kirapim ol dispela paua stesin bai stat long mun Februeri long yar bihain.
Ol hetman bilong ol polis insait long South Pacific i wok bilong kamapim wei bilong ol i wok bung bilong pasim ol intenesenal oganaisd kraim.
Dispela i kamap insait long wanpela konfrens long Rotorua.
Niuspepa, New Zealand Herald i makim toktok bilong New Zealand Polis Komisina, Rob Robinson, long tok olsem, kraim nau i moa global na ol i mas i gat ol nupela wei na tingting bilong pait long ol dispela kraim.
Em i tok, polis fos bilong wan wan kantri long ol iet, i wok bilong pasim ol elekronik kraim, kairim hait ol drag, karim hait ol doti moni long wanpela kantri igo long narapela, na bringim hait ol pipal, ino nap stretim ol dispela trabal taim oli wok longwe long ol narapela kantri.
Robinson i tok, Polis na ol Gavman long olgeta hap bilong wold nau i traim bilong kamapim ol loa olsem ol kantri iken bihainim bilong oli ken painim na kisim igo long kot, ol oganaised kriminal.
Emi tok, i tru pasim ol polis i wok insait long pasifik i wankaim, tasol wei a pasin oli mekim i no wankain long wanpela narapela.
Dispela South Pacific Chiefs of Police Conference em i namba foa, New Zealand i lukautim insai tlong 29 yar histori bilong en.
TARAIPELA PARADE LONG SYDNEY I PASIM OL SAMTING LONG MUV!
Olgeta samting long Sydney i bin stap isi tru na ino muv inap long sampela tede taim pipal i bin wokim nambawan long eitpela parade oa mas raun long kantri, bilong salutim Olympic tim bilong Australia.
Dispela mas i bin go isi isi lusim Opera Haus na igo long Town Hall.
Kevin Wild ripot olsem planti tausen pipol ibin soim hamamas na singaut long ol athletes.
Planti bilong 628 ol stongpela Olympic tim ibin ikam aut tete bilong kisim ol tok hamamas, singaut na sikhan ikam long planti tausen pipol ibin sanap lain long ol strit.
Lord Mayor ibin givim ki bilong siti igo long ol tim na Premi Bob Carr i bin salutim ol tu.
Yu bin soim wol na planti bilian pipol olsem Australia i gutpela samting bilong lukim olgeta nait long taim bilong Olympic.
Ol ibin sutim-idai wanpela yangpela man bilong Palestine long Nablus taun long West Bank, insait long namba faiv dei bilong ol pait na trabel i kamap insait long ol Palestine territori.
49 pipol i dai pinis, stat long Fonde igo pinis ikam inap nau, insait long ol trabel na gan-pait wantaim ol soldia bilong Israel.
Pait em dispela helikopta gan-sip ibin kamapim, em i bikpela tru, insait long ol trabel ibin wok long kamap long Gaza, West Bank na sampela hap bilong Israel, stat long Fonde.
Ariel Sharon, long East Jerusalem, siti em ol Jews na Muslim wantaim i lukim olsem holi peles bilong ol.
YANGPELA BOI BILONG SUHARTO I ASKIM LONG MARIMARI!
Yangpela boi bilong Mr Suharto, president bipo bilong Indonesia, i askim pinis president long marimari long em.
Em i askim long marimari bihain long em i tokaut klia olsem, em i tru em guilty oa i rong long mekim ol korap pasin oli bin sasim em long en.
Mandala Putra i tok, em i askim pinis bai oli noken salim em igo long kalabus inap long 18-mun, long wanem em i bin paulim ten-milian dola bilong kantri insait long wanpela paul bisnis wok bilong baim graun.
Dispela askim bilong Tommy, krismas bilong en 38, i bin kamap long opis bilong prosekuta long Jakarta, bihain long kot i salim em igo long kalabus.
Long wik i pinis, South Jakarta distrik kot i bin rausim ol korapsen sas agensim papa bilong em, president Suharto, bihain long taim wanpela lain dokta i bin tok -- em i sik tumas long sanap long kot.
AUSTRALIA DOLA I STAP ISI!
Strong bilong Australian dola nau i stap isi long wanpela mak tasol.
Em i bin wok long pundaun bikpela tru, long wanem i NOGAT senis i kamap long samting oli kolim - official interest rates.
Tasol niusmeri Rena Sarumpaet i ripot olsem, pipal i ting Reserve Bank bilong Australia bai litimapim yet interest rates pastaim long pinis bilong dispela yar.
Strong bilong Australian dola i bin pundaun ikam daun inap long 53-point-3-7 American sens tede apinun.
Dispela pundaun i kamap long wanem Reserve Bank ino mekim wanpela toksave sapos em bai litimapim interest rates oa nogat.
Tasol bihain ken Australin dola i bin kisim strong, na nau em i nap long 53-point-6-5 American sens.
Resources Minista blong Australia, Nick Michin i tokaut poinis long tupela niupela plan, pastaem long i kamap long brukim ol moni o royalties i kam long Oil an Gas long Timor Gap.
Em bai i gat training blong ol East Timor pipal long stap insaet long bodi oa authoroity em bai i save kontrolim Oil fields, na bai oli kirapim wanpela komiti long lukluk long wok blong emplyment na training.
Senator Minchin i no laik toktok long wanem, share oa percentage long Royalty Australia bai i askim longen long ol toktok long wik bihaen.
Planti tausen pipal i bin bung long ol rot insait long Melbourne siti, bilong tok welkam long Olympic tim bilong Australia.
Rob Clancy i ripot olsem, oli ting samting olsem 100-tausen i bin kamap bilong soim hamamas na respekt long ol manmeri bilong pilai husat i bin winim planti medal long Olympic Games long Sydney.
Bihainim bikpela parade bilong ol Olympian long Sydney aste, Melbourne i bin taraim long wokim wankain parade tu.
Tasol tok man bilong pilai Basketball bilong Melbourne, na man husat i bin kapten long Australia Olympic tim, Andrew Gaze, i bin save long wanem kain toktok em i mas mekim bilong mekim Melbourne pipal i hamamas.
Bikpela parade bilong, olsem ol parade bilong AFL, i bin tok welkam long tim taim oli kamap long Melbourne, bihain long Premia Steve Bracks i bin go pas long taraipela gavman welkam bilong ol pastaim.
000 volantia bilong Victoria husat i bin wok long Sydney Games.
President bilong Indonesia, Abdurrahman Wahid itok, em bai inoken marimari long pikinini boe bilong olpela president Suharto-bihain long ol ibin painim em rong long paulim planti million dolla.
Mark Bowling ripot olsem - kot bin kalapusim Tommy Suharto long 18-pela mun - tasol em ibin askim president long marimari long em.
Wahid itok, em bai inoken marimari long Tommy Suharto.
Em ibin mekim depsela toktok bihain tasol long em ikam bek kantri- bihain long tenpela de lukluk raun igo long ol narapela kantri.
Suharo family long kot i kalapusim em wantaim ol sas bilong paulim moni.
Long wik igo pinis- kot ibin painim olsem- kampani bilongen ibin salim wanpela hap graun bilong gavman na kisim moa long 20-million dolla na paulim.
Em ibin askim marimari bilong president- olsem wanpela hap trik- we sampela lain itok- em iwok long traim long trikim lo- olsem ol bai inoken salim em igo kalapusi hariap.
Tasol ol ino klia yet wantaim taim ol bai pulim kalapusim Tommy Suharto long putim em igo long kalapus.
President bilong Sydney Olympic Games Committee, Michael Knight, i lusim politik pinis long New South Wales.
Kevin Wilde i ripot olsem, Mr Knighti bin stretim tingting bilong risain long politik long mun Jenuari yet, tasol em ino save tokim wanpela man long tingting bilong em inap nau.
Mr Knight i tok em i bin stretim tingting long pinis bihain long em i toktok wantaim meri bilong em, Anne.
Mr Knight i bin holim wok olsem Olympics Minista inap long 5-yar sikis mun.
Ol laen blong givim halivim long Victoria i painim pinis bdoi blong tupela man i wok long lus, taim helikopta-balus blong ol i bin lus na pundaon igo insaet long ol bus long wik i pinis.
Jim Lempriere i ripot olsem, Australia Search na Rescue i bin painim wrackage blong despela helikopta long wanpela hap, igo long northeast long Melbourne, we oli bin wok long lukluk i nap long wanpela wik.
Ol laen blong halivim i tokaut stret olsem tru oli painim pinis tupela bodi.
Mande nait olsem oli bin lukim despela machine i bin wok long flai antap long ol long Trinde long wik i pinis.
Despela helikopta i bin wok long ton igo long Canberra, i kam long Melbourne, tupela pipal i bin sindaon antap longen long Trinde taim em i bin lus.
Commonwealth Human Rights Initiative itok lukaut olsem- sapos Commonwealth ino halavim Fiji long rausim 1997 mama lo bilongen- bai wanpela niupela aparatheid or pasin bilong skelim kainkain kala skin pipol bai kamap insait long Pacific.
Despela tok lukaut ibin istap insait long wanpela ripot ol ibin putim aut longen insait long Commonwealth Ministerial Action Group- em ibin bung nau tasol insait long New York bilong toktok long ol heve bilong ol wok pilik bilong Fiji.
Human Right Initiative itok- Commonwealth imas salim klia toksave olsem- ol narapela autsait lain i lukim interim gavman nau- olsem wanpela lain bilong lukautim kantri long sotpela taim tasol.
Emi sutim tok tu long Commonwealth na international community- we ol itok- ol ino ibin strong inap bilong mekim Fiji igo bek long bihainim pasin democracy bihainim 1997 constitution.
Human Raits Initiative ibin bungim ol ripot bilongen- bihain long wanpela lain bilongen ibin igo mekim ol wokpainim insait long Fiji long mun August long despela yar- bilong toktok long ol lain ibin istap insait long ol pait kros long ol wok politik bilong Fiji.
Long West New Britain, Papua New Guinea Disaster Mangement ofisa i bin daonim warning long Volcano i pairap.
Oli bin putim volcano alert igo long ol rea pipal i stap longen, bihaen long despela volcano ibin pairap long Fraide i last wik.
Mauden paia Ulawun i bin pairap long Fraide long sotpela taim, nogat ol samting i bin bagarap tasol oli bin movim samting olsem foa-tausan pipal long ol vilis klostu raon long volcano igo long ol narapela hap.
Ol Ofisa i tok nau despela volcano igo silip ken, i luk olsem nogat bagarap em bai i kamapim long pipal tasol bai oli askim provincial disaster komiti sapos em i oraet long larim pipal igo bek long ol vilis blong ol pastaem long oli ken givim toksave.
Volcabo i wok long pamim yet waitpela simuk na tu guria i wok long kamap long hap tasol ol meknois aninit long graon i stap tambolo tru.
Wanpela shipping kampani bilong Australia bai rerem wanpela pasinjia feery service long sotpela taim namel long East Timor na oecussi eria we pipol ibin wok bungim heve longen-igo inap oli painim niupela rot bilong halavim ol pipol long hap.
Kirsten Mildren ripot olsem- United Nations bai halavim long peim five -thousand dolla long wanwan mun igo long East Timor Shipping na Supply em isave istap insait long Darwin- bilong mekim despela wok.
45- kilomita longwe long East Timor Boda na ino bin igat ol rot bilong ol pipol na tu long salim ol samting igo ikam namel long ol narapela hap bilong despela territory.
Wanpela likik rot tasol ibin istap em long ol liklik balus ibin wok long igo ikam insait wanwan wik.
Marshall Haritos- hap papa bilong despela shipping kampani itok- kampani i lukim olsem em bai asua bilongen sapos sampela kain asua ikamap long taim em mekim wok, tasol em itok ol ibin wok long mekim depsela wok bipo yet na planti taim kampani inosave kisim pe longen.
Haritos itok- wanpela rot tasol namel long East Timor na oecussi em long usim solwara.
Em itok long stat ol ibin igat 250- pasinjia long wanpela trip- na nau ol surukim despela namba ikam daun long 50 pasinjia usait i baim ol tiket we igat ol mak istap longen.
Federal Polis na Kastoms bilong Australia ibin stap insait long dispela wok.
Bunbury na Melbourne, long bik-moning aste.
Western Australia na mekim wok blong ol.
John Howard i wok long sanap sapotim Minista blongem long Reconciliation, Philip Ruddock long ol toktok em i bin mekim long sindaon nongut blong ol asples oa Aboriginal pipal.
Ol toktok i bin mekim i bin mekim planti i belhat na oli wok long sutim ol toktok igo longem.
Anne Delaney i ripot olsem ol Federal memba blong Parliament blong ol narapela party i tok pinis i gutpela long Mr.
Ruddock long resign.
Tokman blong Labor long Aboriginal Affairs, Bob McMullan, Democrat Senator, Aden Ridgeway na Green Senator Ridgeway i bin kros na sutim tok long ol despela toktok blong Minista.
Seantor Ridgeway i tok em tu wantaem planti Aboriginal pipal i bin fil nogut na kros long ol toktok blong Mr.
Tasol John Howard i tokim Radio 5DN long Adelaide, em i tok stret na em bai i stap, na holim wok blongemMr.
Ruddock bai i kam bek long Geneva tumora.
China-East Timorese man long em iken stap olgeta nau long Australia.
600 East Timor pipal husat ibin askim pinis long Refugee Protection long Australia.
Darwin, long mun July, Tribunal ibin harim olsem dispela man ino bin laik go bek ken long East Timor long wanem em i bin poret long laif blong em bai i bungim heve long wanem em hap China na hap East Timor.
Em i bin tokim tu Tribunal olsem em ino bin laikim bai oli rausim em igo long Portugal long wanem em inogat wantok oa fren long hap na ino bin save long wanpela man long dispela kantri.
Nau Tribunal i givim decision olsem toktok blong despela man i tru, olsem em i poret long laif blongem long East timor na nogat narapela rot i stap long em i lukautim em taim em igo bek.
Presiden Abdurrahman Wahid bilong Indonesia ibin tokim militeri bilong kantri long mekim wok bilong halivim kantri na ino ol pipol i holim paua.
Mr Wahid ibin tok tu olsem, kantri tu ino bin mekim gutpela pasin long militeri.
President blong Bougainville Peoples Congress, Jospeh Kabui i sutim tok long ol top wokman blong gavman long slek tumas long wok blong bringim peace long ailan.
Kabui i tok em ino hamamas long ol samting i bin kamap long follow-up miting long wik i pinis namel long bikpela gavman blong PNg na ol Bougainville technical ofisa.
Em i tok ol ripot blong miting em i bin lukim i soim olsem bai oli mas mekim bikpela wok moa yet, pastaem long oli ken kamap wantaem wanpela agreement blong pinisim olgeta heve gutpela sindaon i ken stap oltaim nau.
Em i tok long said blong politiks long trabal long Bougainville, olgeta samting i wok long gohet gut tasol ol top wokman tasol blong gavman taim oli mekim wok blong ol, oli wok long pulim isi isi tru lek blong ol long mekim wok blong ol.
Kabui i tok narapela raon long ol toktok, em oli bin makim long kamap long Arawa, long Tunde long wik bihaen, bai i mekim decision nau long sapos bai oli ken sainim nau wanpela agreement.
Sydney long Olympic Games.
Tok-ples Fiji em i save kamap long FM-2000 long olgeta Sarere moning.
Ol ovasis risos kampani i wok insait long Papua Niugini, ibin sapotim ol disisen bilong ol bilong baim wanpela polis kar, givim halivim bilong kirapim wanpela polis bareks na wokim gut ken wanpela polis stesin.
Oil Search, Placer Niugini na Chevron Niugini i tok, dispela sapot ol i givim long polis bai kamapim-gut sekuriti insait long ol kommuniti we pasin bilong brukim loa i kamap bikpela tumas insait long Southern Highlands.
Dick Knox bilong Oil Search i tok, polis ino nidim ol praivet kampani long halivim ol long mekim wok bilong ol, tasol dispela halivim sapot ol i givim, i mekim i isi moa long ol i lukautim loa na oda.
Indonesia polis i tok planti tausan East Timor Refuji em ol pro-Jakarta militia igo pas long ol, i wok long protest long kalabus blong Militia lida Eurico Guterres.
Samting olsem tri-tausan refuiji i wok long sindaon long ol kar i wok long ron igo long Atambua, taon i stap long West Timor na capital blong province, Kupang, em strongpela base blong ol.
Provincial polis chief, Brigadier General John Lalu, i tok i tok polis i blokim pinis rot blong despela laen kar na bai oli holim kalabusim husat ol pipal i protest na kamapim trabal.
Em i tok nau oli makim despela province aninit long bikpela security alert.
Indonesia authority long mun i pinis, i bin stat long rausim ol gan long ol paitman, bihaenim strongpela toktok blong United nations Security council bihaen long oli bin kilim indai tripela wokman blong U-N long Atambua.
PNG OPPOSISEN I LUSIM NARAPELA MEMBA KEN BLONG EN.
Narapela memba blong lain Opposisen long Papua Niugini ibin kalap na igo joinim pinis gavman, na dispela i mekim Opposisen nau igat faivpela memba tasol long PNG Palamen em igat 109 sia.
Gavman ibin wok long grisim ol opposisen memba olsem ol bai igat sans long kisim ministri-wok taim gavaman i kamapim senis long ol memba blong kebinet.
Wanpela kot long Australia i salim pinis wanpela man bilong Indonesia, krismas blong em 25 yar, igo kalabus inap tupela yar, bihain long kot ibin painim em i rong long bringim-hait pipal blong narapela kantri i kam long Australia.
Ashmore Reef, klostu long north-western Australia coast long mun December, 1999.
Despela bot i bin wok long karim sikispela pipal i kam long India, husat i bin laik kam insaet long Australia na oli no bin kisim tokoraet oa visa long kam.
Wanpela Jury, i bin painim Hungan i rong long bringim in hait ol illegal immigrant i kam long Australia na oli bin salim em igo kalabus i nap tupela yiar, na rausim oa suspendim bihaen long wanpela yiar.
Namba blong pipal i dai long ol pait namel long polis na ol sapota blong Indedpendence long Indonesian province blong West Papua, i go antap tru.
Oli tok, 26 pipal i bin dai bihainim pait i bin kamap long Friday, long mauden siti blong Wamena.
Ol wokman-meri blong hospital long siti itok, oli bin katim het blong sampela long ol dispela pipal i bin dai, tasol ol narapela i bin dai long gan oa bunara.
Ol pait ibin stat taim polis i bin pulim daun flags blong West Papua em i bin wok long flai insait long sevenpela hap raun long siti stat yet long mun July.
Bihain tasol long ol trabel i bin kamap, antara news agency blong Indonesia, i bin tok makim polis long tok olsem, wanpela man i bin dai taim katres blong gan i bin kisim em.
Tasol, tete wanpela polis chief long Province i bin tokim AFP new agency olsem, 21 pipal olketa i bin dai.
Oli salim pinis moa polis igo long dispela siti.
American President Bill Clinton i tok em i laikim bai lukluk raon blong wanpela senior envoy blong North Korea igo long Washington long wik bihaen, bai i promotim reconciliation wantaem komunist North Korea.
Clinton i tok em lukluk long sapos despela tupela kantri i ken toktok na kamapim strong ol wok-pren namel long North na south Korea.
Clinton na American Secretary blong State, Madeleine Albrightbai i holim ol toktok wantaem despela North Korean gavman ofisa, Cho-Myong-Nok long Whitehouse long tunde.
Em namba-wan vice chairman blong North Korea national Dfence Commission, na oli lukim olsem em close advisor blong North Korean lida Kim Jong-il.
Australia High Commissioner long Fiji, Susan Boyd, oli titng em bai toksave long ol Trade ofisa blong Fiji tumora oa mande, long tingting blong gavman blong Australia long trade concession blong Fiji Garment oa kolos bisnis.
Ms Boyd i bin wok long makim Australia gavman long ol toktok long Suva, wantaem Fiji Gavman ofisa long taim blong surukim long duty concession blong Fiji Garment export i kam long Australia.
Australia Gavman i wok long strongim tok long Fiji Interim gavman long hariapim wok blong restorim democracy pastaem long oli givim niupela concession ken.
Fiji Gavman ofisa i bin tok long ol toktok wantaem Australia High Commissioner olsem i clear na i luk gut.
Oli bin tokim wanpela forum long Northern Territory blong Australia olsem, oli mas putim wok blong skulim ol asples pipal blong Australia olsem namba-wan samting long wokim.
Oli bin kirapim Aboriginal development Consultative Forum blong mekim ol lida blong ol asples, ol bisnis na gavman long wok bung wantaem na toktok long ol economic development blong ol Aborginal pipal.
Co-chairman blong Forum, Galarrwuy Yunupinfu i bin tokim despela group olsem educesin na training i bikpela samting long pulim ol Aboriginal pipal insaet long economic na na social laif long territory.
Em itok ol toktok wantaem ol asples community i strongim toktok long makim education olsem namba-wan bikpela wok long mekim.
Prime Minister blong Israel, Ehud Barak i givim oda blong kisim aut ol soldia blong Israel long hap bikpela trabel iwok long kamap long en long West Bank.
Tom, i stap klostu long taun blong Nablus.
Wanpela maus-man blong armi blong Israel itok, tingting blong Prime Minister Barak long kisim aut ol dispela soldia long dispela hap, olsem bai daun trabel i wok long kamap long eria.
Em i namba-wan taim tru long Gavman blong Israel i givim kontrol blong dispela holy site igo long Authoriti blong Palestine.
Nau yet, bai oli holim ol funeral tete blong planim bodi blong planti long ol dispela pipal i bin dai long ol pait aste long Jerusalem, West Bank na Gaza Strip.
Ikam inap nau, moa long 80 pipal i dai pinis long ol pait em i bin stat long wik igo pinis.
Planti handred-tausen pipal long Yugoslavia i wok long holim ol seremoni taim olpela president Slobadan Milosevic i bin tokaut olsem, em i lus pinis long elekson.
Em i bin tokaut long dispela olsem em bai traim long holim yet pawa.
Insait long wanpela toktok oli bin brodkas long en long television blong Serbia, Mr Milosevic i bin tokaut long hamamas igo long Vojislav Kostunica, husat nau bai kisim wok blong president.
Secretary blong Teachers Association, Maika Namudu i tok, planti long ol dispela tisa husat i risain pinis, oli wok long lusim kantri blong igo stap long Australia oa New Zealand.
Dispela bikpela namba blong ol tisa i wok long lusim Fiji, bai mekim na oli sot tru long ol tisa long kantri.
Lida blong Australia Federal Opposition, Kim Beazley i tokaut pinis long ol plan blongem long Australia i kamap wanpela republik pastaem long yiar 2010.
Ol i bin tokaut long despela plan blong Mr.
Beazley long wanpela Constitutional Forum long Perth, we bai i gat wanpela referendum long next Federal election, na bihaen longen bai i gat wanpela vot long model long bihaenim na lastpela referendum.
Lida blong Labor i tok em bikpela samting long pipal i stap insaet long despela long wanem lastpela referendum, oli bin holim ino bin kamap gut long wanem pipal ino bin lukim olsem gutpela system.
Ol peace toktok blong Solomon islands, em oli bin tok long noken kamap bai oli holim ken long wik bihaen long townville city long North Queensland.
Asde, Solomon Islands Gavman i bin askim Australia long sapos oli lusim pastaem ol despela peace toktok igo long narapela taim, long wanem em i bin gat ol narkain tingting long husat ol man oa deleget na hamas long ol bai i go stap long ol despela peace tok.
Tasol, bihaen long Australia ibin wanbel long makim ol toktok igo long narapela taim, narapela rquest ken i bin kamap, long oli gohet long ol peace toktok olsem i bin stap pastaem long program.
Ol hercules Transport balus blong Australia na New Zealand long Mande bai i go long Honiara blong kisim ol delegete igo long Townsville.
30 PIPAL I DAI LONG WEST PAPUA!
Samting olsem 30 pipal i dai pinis na planti moa i kisim bagarap, bihain long taim ol trabal na pait i kamap long West Papua provins bilong Indonesia.
Niusman Mark Bowling i ripot olsem, ol pipal i save sapotim tingting bilong kisim indipendens i bin pait wantaim Indonesia polis, na bihain oli tanim na paitim ool nupela settlers -- pipal bilong Indonesia husat i kamap nupela na i laik sindaun long graun bilong ol Papua.
Ol trabal i kamap bihain long taim ol polis i pulim daun West papua pilak bilong indipendens.
Ol pait i bin kamap long Wamena taun antap long hailen bilong provins, tupela de igo pinis.
Papua long bruk lusim Indonesia.
Bihain long dispela bikpela pait i kamap.
Indonesia husat i go bilong stap olgeta long Papua.
Ol Papua igo kilim sampela settlers, kukim ol haus bilong ol na reipim ol meri.
Indonesia nesanal pilak, ino em tasol.
President Abdurrahman Wahid i tok pinis tu olsem, Papua bai NOKEN kisim indipendens.
Na nau yet, Yasser Arafat i givim oda pinis bai oli mas wokim gut ken wanpela bikpela mak bilong ol Jews klostu long Nablus, we ples matmat bilong Joseph i stap long en.
Ol pipal bilong Palestine i bin bagarapim dispela ples matmat long mait.
Tasol, ol Jews husat i save silip long dispela hap, long north bilong Tiberias taun, i bin go putim paia long wanpela mosque o haus lotu bilong ol Palestinian, bilong pei bek.
Niusmann Ben Wilson i ripot ikam long Jerusalem olsem, bikpela lain pipal bilong Palestine i bin yusim ol pik na crow bars bilong burukim ples matmat bilong Joseph -- wanpela biknem long Old Testament baibel -- na brukim ol ston oli wokim long en, na bihain kukim long paia.
Insait long ol dispela wik i pinis, sikispela pipal i bin idai insait long ol pait namel long ol Palestinian na ol soldia bilong Israel husat i save lukautim dispela ples matmat.
Tingting bilong Israel Praim Minista long pulim bek ol soldia bilong en lusim dispela hap, em i wanpela wei bilong pasim ol pait nau i wok long gohet.
Tasol, gavman nau bai bungim bikpela bel-kros ikam long ol Jewish pipal, husat bai kros olketa long wanem gavman ino lukautim gut wanpela ples tambu bilong ol Jews.
Opoisan lida bilong Australia i tok em i nogat tingting long salim ol narapela hap bilong Telstra, bikpela communication kampani bilong kantri.
Despela tok promis i bin kamap bihainim ol toktok pastaim ikam long Australian Democrats em i bin tok, moa beta oli brukim despela kampani igo long ol liklik hap.
Tasol Democrats i tok em bai noken sapotim tu tingting bilong salim olgeta hap bilong Telstra.
Lida bilong Leba Pati, Kim Beazley i tok em bikpela samting sapos kampani i stap yet aninit long lukaut bilong gavman.
Australia Gavman i tok, long save bilong en, ating Indonesia President Wahid i wok long redi yet bilong kam lukluk raun long Australia.
Ol top lida bilong ol politikal grup long Indonesia i laikim President Wahid long lusim pastaim raun bilong en ikam long Australia, inap long taim Australia Praim Minista John Howard i go raun pastaim long Jakarta.
Mr Downer i tok Austraia bai welkam tumas long President Wahid long kam raun long Australia.
Wanpela guria, em i bin kamap tambolo long solwara, i bin sekim Sumba ailan long Indonesia.
Antara nius ajensi i tok strong bilong dispela guria i bin nap long 6.
Richter scale na namel bilong en i bin stap 33 kilomita tambolo long Indian Ocean.
Sumba ailan i stap samting olsem 84 kilomita longwe long Indian Ocean.
Indonesia i tok em i mekim ol wok pinis bilong rausim ol samting bilong pait bilong ol militia geng long West Timor, na brukim ol dispela grup bai oli noken wok wantaim ken.
Long toktok bilong em long Singapore, Ekonomik Minista Rizal Ramli i bin tok oli pulim pinis planti kain kain samting bilong pait, na oli askim ol pipal bilong ol narapela kantri long go lukim dispela long pinis bilong dispela mun.
Mr Ramli, husat nau i go lukluk raun long Singapore inap long tupela de, i bin tok Indonesia i apim pinis ol wok bilong en bilong pasim wok bilong ol militia.
Em i tok oli mekim dispela pastaim long miting long Tokyo insait long tupela wik, bilong ol hetman bilong ol kantri na lain husat i save givim halvim-moni.
Long mun i pinis, ol militia i bin kilim tripela aid woka bilong United Nations long Atambua taun, long boda namel long East na West Timor.
Dispela pasin i bin mekim na planti kantri i bin sutim strongpela toktok agensim Indonesia.
America na World Bank i bin tok lukaut olsem, ol bai nonap givim halvim-moni ken sapos Indonesia ino pasim pasin-nogut bilong ol militia, husat i save halvim Indonesia.
ISRAEL MILITARI I TOK LUKAUT LONG OL PALESTINE PIPAL!
Israel militari i bomim pinis tupela bikpela multistory bilding, we pipal i save silip long en long Palestine.
Dispela tupela bilding bilong silip i stap long Gaza, wanpela hap we planti pait i bin wok long kamap long en namel long ol palestine pipal na ol Jews.
Ol militari ensinia i bin pairpim bom long dispela tupela bikpela bilding em oli save kolim - Twin Towers.
Pastaim long dispela, Israel Praim Minista, Ehud Barak, i bin givim oda bai oli mas pasim ples balus long Gaza Strip.
Insait long eria oli kolim - West Bank, ol pipal bilong Israel i bin salim tupela wo helikopta i go insait long hap oli kolim - Hebron long nambawan taim, na oli sutim wanpela hap long mauden em ol Palestinian i save yusim bilong sutim ol Jews em oli stap tambolo long narapela sait bilong dispela mauden.
Israel militari i wokim dispela pasin bihainim toktok bilong Mr Barak olsem, sapos oli no stop long kamapim trabal, Israel bai mekim-save long ol.
Mr Barak i tok olsem, sapos Palestine lida Yasser Arafat ino stopim ol riot insait long 48 awa, Israel bai ting olsem em ino laik gohet nau long ol toktok bilong peace, olsem na em bai gohet na yusim olgeta strong bilong militari bilong en bilong pinisim ol pait.
Macedonia bai holim eleksan ken na despela bai nambatri raun bilong ol siti eleksan.
Long en, ol bai vot ken insait long 35 elektoret bihain long ol i bin paulim nambaut ol vot.
Ol pipol bai vot tu nambatri raun bilong makim ol memba bilong taun kansol insait long siti, bihain long ol ino bin hamamas long ol result - oa wanem samting i bin kamap bihainim eleksan.
Oli bin paulim nambaut ol vot long namba-10 de bilong mun Septemba.
Ol lain bilong Europe husat i bin was long despela elektion i tok, nambatu raun bilong ol vot long namba 24 de bilong mun Septemba i bin igat planti paul pasin i kamap long en.
NORTH KOREA I TOK LUKAUT LONG SYRONGIM SEKURITI WOK!
North Korea i tok lukaut long strongim ol sekuriti wok bilong en taim emi sutim tok long tingting bilong South Korea long lusim moa moni long difens bilong en, na em i tok despela i ken pasim ol wok na tingting bilong stretim ol wok bung namel long tupela Korea.
Insait long ol nius ripot, Gavman bilong North Korea i bin sutim tok long South Korea long em i bin hait baiksait long ol tingting bilong kamapim peace na hipim moa yet ol samting bilong pait.
Despela tok i kam long wanpela komiti bilong North Korea oli kolim - Committee of the Peaceful Reunification of the Fatherland, na i kamap bihain long taim South Korea i bin apim mak bilong moni em bai lusim long difens long yar bihain.
Despela komiti i tok lukaut olsem, sapos gavman bilong South Koreai gohet long tingting bilong pait, North Korea i nogat narapela rot bilong bihainim.
Em i tok wanpela tingting tasol em long sanap strong na apim tu ol samting bilong pait bilong em yet.
Tupela Korea i bin kamapim pinis ol toktok bilong daunim ol tingting nogut namel long tupela yet stat long taim tupela i bin sainim wanpela bung tingting insait long wanpela miting bilong ol lida long mun Jun.
Long Fiji, wanpela sinia memba bilong Chaudhry gavman, em oli bin rausim long taim bilong ku, i tok planti pipal i wok long soim bikpela laik nau long kirapim wnapela bung-wantaim gavman.
Man husat i bin holim wok olsem deputi praim minista bilong Fiji long Chaudhry gavman, Tupeni Baba, i tok kain gavmann olsem bai nap abrisim planti long ol kain heve em i bin kamap bihainim ku long mun May.
Em i tok sampela toktok i gohet pinis long dispela tingting, na ol toktok wantaim president long dispela bai kamap dispela wik.
Mr Baba i tok, wanpela wei tasol bilong stretim ol heve interim gavmann i bungim nau, we ekonomi ino gohet, loa na oda ino gohet nawok bilong bungim wantaim pipal ino gohet, em long kirapim wanpela bung-wantaim-gavman.
Fiji, em bai bungim wantaim pipal bilong Fiji, na em bai kamapim ol senis long Constitution em planti pipal i laikim.
Tasol em i tok, aninit long 1997 Constitution, tupela haus wantaim bilong paliment i mas wokbung.
SAMPELA BOT PIPAL KEN I LAI KAM INSAIT LONG AUSTRALIA!
90) pipol em oli bilip oli illegal immigrant oa ol pipol bilong narapela kantri husat i brukim loa bilong Australia na i laik hait ikam insait long kantri.
Oli bin glasim wanpela bot long Fraide na bihain ol kastom ofisa i bin pasim despela bot klostu long Ashmore Reef klostu long nambis long north Australia.
Despela bot i bilong Indonesia na oli ting ol pasindia antap long en oli bilong Middle East.
Oli stap nau rumgat bilong Imigresin.
Australia, stat long mun July i kam inap nau.
Wanpela woksop o bung bilong lukluk long ol paitkros insait long Indonesia na East Timor, na ol heve Australia i wok long bungim, bai kamap long Darwin siti long Australia long mun bihain.
Despela woksop bai lukluk long ol pait kros namel long tupela lain lotu em i wok long gohet insait long Ambon na Maluku provins, indipendens muvmen long West Papua, na bihain-taim bilong ol refuji bilong East Timor insiat long West Timor.
Woksop bai lukluk long ol rot bilong kamapim sekuriti insait long rejen, kamapim ol wokbung - bisnis na tred na ol rot bilong givim halavim.
Ol nupela pait i kirap ken long Maluku ailan bilong Indonesia.
Antara nius ajensi i tok oli bin kilim wanpela man taim ol pipal bilong wanpela vilis, we planti Muslim i save stap, i bi kirapim pait agensim tupela Christian vilis antap long Saparua ailan long Sarere.
Ol riot polis i bin go insait na traim pasim pait tasol ol pait i kalap igo long ol narapela vilis.
Ol haus lotu na ol narapela haus tu i bin paia.
Insait long dispela tupela yar igo pinis, ol ailan long Maluku i bin wok long go bagarap long ol pait namel long ol Muslim na ol Christian.
Ol dispela pait i kilim pinis samting olsem 4-tausen pipal.
Yugoslavia nau i gat nupela President.
Nupela President em long VOJISLAV KOSTUNINCA, husat oli bin swear in oa givim mak bilong president long en, liklik taim tasol bihain ol planti tausen pipol i bin wokim ol protes-mas bilong rausim olpela gavman bilong President Slobodan Milosovic.
Oli bin givim mak bilong president long VOJISLAV KOSTUNINCA pastaim long wanpela miting bilong tupela sait bilong paliment long Belgrade.
Wanpela bikpela samting em istap long han bilong nupela president nau, em long em bai mekim wanem nau long olpela preisdent Slobodan Milosevic.
Ol Western kantri i wok long askim Yugoslavia long putim Mr.
Milosevic long hand bilong International Tribunal, we oli ken sasim em long mekim ol pasin nogut insait long wo.
Kostunica ino soim sampela tingting bilong mekim despela.
Foren sekretri bilong Britain, Robin Cook, i tok em i toktok pinis wantaim Mr Kostuninca long bihain-taim bilong Mr.
Milosevic longf Sarere.
Wanpela Australia airforce transport balus i karim pinis ol halivim blong pipal i bungim bagarap long haiwara long Vietnam, we em i gat tolukaut i kam long ol weather long sampela moa monnsoon ren bai i kamap.
Long Mekong Delta, we bikpela area blong eitpela province i kisim bikpela hai wara em i bikpela moa insaet long kamap long planti yiar, ol Gavman ofisa i wok long tok, haiwara i kilim dai pinis moa long tri-handret pipal long despela mun ig pinis, planti long ol em ol pikinini.
OL ples oa haus blong samting olsem foa-million pipal i pulap long wara na ol nius laen blong Vietnam i wok long tok, oli movim pinis tu-handret-tausan igo long ol narapela hap na hap-million pipal i needim ol halivim.
Australia Airforce balus i bin karim moa long foa-tausan light-wight blanket, na planti tausan long ol collapsible water container igo long Ho Chi Minh city ples balus.
Australia Red Cross i bin donatim ol despela saplai em i kostim 115-tausan dola.
Australia bai offer long salim ol peace monitor blong halivim ol pait namel long ol ethnic oa laen wanpisin long Solomon islands.
Foreign Minista, Alexander Downer i tok ol despela monitor husat bai i noken karim ol gun long wok, bai i wok bihaen despela model oli wok long usim nau long despela Bougainville peace agreement.
Downer bai i hostim stat blong ol peace talks long Townsville tede nait.
Em i tok bai oli holim ol despela toktok igo inap long Fraide, tasol oli nap skruim.
Downer i tok Solomon islands i kamap klostu nau long bruk nambaut.
Ol man i makim tupela laen oa militia group husat i wok long pait long Solomon islands, i kam-kamap pinis long Northern Australia blong stap long ol Peace talks.
Sean Dorney i ripot i kam long Garbutt Air Base long Townsville olsem ol Militant blong Guadalcanal i bin namba-wan laen long kamap.
Isatabu Freedom Movement delegesin, em military commanda, Andrew Tee i bin go pas long ol, i bin kam kamap long wanpela R-A-A-F Hercules, samting olsem wan-na-hap-hawa pastaem long ol Malaita Eagle Force Representatives, husat Andrew Nori, tokman blong ol i bin go pas long ol, na oli bin kalap long wanpela New Zealand Air Force Hercules long apinun.
Foreign Minista blong Australia, Alexander Downer tede nait bai i givim wanpela kaikai long ol delegate.
130) Solomon islands pipal i kamap long ol despela peace talks, em bai i stat tumora.
Oli givim pinis toklukaut igo long ol wokman meri blong Fiji, long noken putim blupela kolos-samting, long wanem oli ken lukim olsem em kain pasin long bikhet long gavman blong kantri em Army i sapotim.
Blue Day, em tasol.
Jale i tok ol wokman meri blong gavman i putim blupela dres na kolos na trausis, bai oli lukim olsem long soim bkhet pasin long gavman, husat i wok long traim long restorim peace long kantri.
Em i tok husat i no harim tok, lukaut, oli ken painim taim.
Fijian SVT political party i gat tu plan blongen yet, long askim pipal long putim ol redpela kolos.
Tumora bai oli makim tu 30th anniversary blong Fiji independence i kam long Britain.
Long Papua New Guinea foapela man i bin dai na sampela meri na pikinini ibin kisim bagarap long bodi blong ol, long pait em i bin kamap long wiken long Port Moresby.
Polis i tok wanpela man i bin dai na sampela meri na pikinini i bin kisim bagarap, taim oli bin tromoi wanpela hanbom oa granade igo long beksait blong wanpela haus long Port Moresby long wiken.
Liklik taim bihaen long despela, tripela man i bin dai, em polis i tok longen, peibek, we oli bin usim ol naf na bus naif.
Polis ino kisim yet wanpela oa samapela laen long ol despela pait na killing i bin kamap.
Ol meri em oli bin kisim bagarap wantaem ol pikinini i bin go long Port Moresby General Hospital we oli bin kisim marasin samting long ol bagarap blong ol.
Acting polis Commissioner blong PNG, Joseph Kupo, i bin autim bikpela wari blongem long dai blong ol despela pipal na tok longen olsem oli mas sutim strongpela tok moa yet longen.
Guided missile frigate blong Australia, HMAS Sydney, nau i wok long sel igo long Solomon islands, blong kisim ples blong HMAS NEWCASTLE, we ol peace toktok i bin kamap antap longen namel long ol birua lain.
Defence Minista, John Moore i tok despela sip bai i givim security wok na strongim wok long kamapim peace igo bek long ol ailan.
Newcastle bai i go bek long Sydney long Sunde.
Wok oli mekim blong traim savim peace process long Middle East i wok long kamap strong, wantaim lukluk raun blong Secretary blong United Nations igo long rijon.
Ben Wilson i ripot olsem, taim em Israel i bin makim long Palestine i mas stopim ol trabel long en, bai pinis insait long 12-pela hawa.
Wokabaut blong Secretary General blong United Nations igo long dispela hap, em blong mekim peace process long Middle East imas gohet.
Em i to long dispela hap long holim toktok wantaim ol lida blong Israel na Palestine.
Foreign Minister blong Russia i wok long go tu long dispela hap blong traim long winim tingting blong ol Arab kantri.
Insait long sampela hawa igo pinis, moa pait i bin kamap namel long ol Arabs na JewsBikpela pait tru ibin kamap long taun blong Nazareth, we ol Arab Israelis i wokim pait wantaim ol Jew pipal.
Ibin gat ripot tu long ol pait i bin kamap long Jerusalem na Gaza Strip.
Ol pipal oa settler i wok long stat long go bek long ol ples blong ol long Indonesia West Papua province, tripela de bihaen long ol pait i bin kamap we tripela-ten pipal i bin dai longen na foapela-ten-faiv i bin kisim bagarap long ol bodi blong ol longen.
Ol pait i bin bruk bihaen long ol in rausim ol flag blong ol separatist.
Ol pait i bin bruk namel long ol soldia na ol pro-independence Papua Taskforce memba long Fraide.
Ol local military ofisa i tok moa long wan-tausan settler husat i bin wok long hait long ol army na polis barracks, stat long Fraide, nau i wok long go bek long ol haus blong ol.
OL Separatist long West Papua i laikim Gavman blong Indonesia long luksave long independence blongen, na tok wanpela acte of free choice vot, em United nations i bin holim long 1969, em i bin mekim despela colony bifo blong Netherlands long kamap hap blong Indonbesia, ino bin gat ol representative blong UN i bin stap longen.
Liklik politikal pati blong Australia, the Democrats, i askim pinis Federal Gavman blong larim East Timor i kisim bikpela hap long moni ikam long Timor Gap oel na Gas royalties.
Ol ofisa nau i stap long Dili long holim ol toktok wantaim United Nations Transitional Authoriti long East Timor na ol man i makim pipal blong East Timor.
Insait long dispela tripela dei, bai ol toktok long ol wok bai oli mekim long bihainim taim long painim na developim petroleum insait long Timor Garp.
Timor Gap Treaty oli bin mekim wantaim Indonesia, bai pinis taim East Timor i makim wanpela Gavman blong em yet.
Maus-meri blong Democrats i save toktok long Foreign Affairs, Vicki Bourne, i sapotim pinis ol askim blong ol politikal lida blong East Timor long kisim 90 pesen long revenue oa moni igo long East Timor aninit long nupela agrimen.
ACTU I TOK LUKAUT KEN LONG FIJI INTERIM GAVMAN!
Top union grup bilong Australia, em long Australian Council of Trade Unions, i wok long tok lukaut long putim ol tambun ken long ol kain trenspot wok na kako igo-kam long Fiji.
Interim gavman bilong Fiji i tokaut long sampela tingting em ACTU i ting bai pasim wok bilong ol union na rait bilong pipal long wokim protes na bung wantaim.
Ol Union na ol narapela grup husat i save kempen agensim Fiji gavman, i tingting long bilas long ol blupela kolos tede, Tunde, olsem mak bilong sapotim demokrasi, tasol oli tok lukaut pinis long ol pablik sevan olsem, gavman bai lukim dispela olsem wanpela kros pasin agensim em.
President bilong ACTU, Sharan Burrow, i tok ol union long Australia i wari long lukim olsem, Fiji gavman i wok long tingting long kamapim ol loa em bai pasim ol industrial action oa ol kain protes na straik, na tu em bai tambu long pipal long bung wantaim.
Na nau yet, Australia i tok em bai ofa long sampela peace monitors -- pipal bilong lukautim ol wok bilong kamapim peace -- bilong halvim Solomon Islands.
Foren Minista Alexander Downer i tok ol dispela unarmed monitors -- minim olsem ol bai noken holim gan -- i ken bihainim wei oli bin yusim ol peace monitors bilong kamapim tok orait bilong gutpela sidaun long Bougainville.
Mr Downer i tok Solomon Islands nau i kamap klostu tru long taim we kantri i ken bagarap olgeta.
Em i tok Solomon Islands i stap klostu tru arere long taraipela hul we em i ken pundaun igo insait.
Ekonomi bilong en i bagarap pinis, em i tok.
Ol exports oa wok bilong en long salim samting igo long ol narapela kantri bilong kisim moni, klostu i lus olgeta.
Mr Downer i tok Australia i gat bikpela wari long dispela olsem na em i laikim tru bai dispela peace process i ken gohet na i ken gohet gut.
Na long dispela semina tu i bin harim olsem, reconciliation oa bel-isi wantaim i nonap kamap, sapos yumi no rausim ol militari.
Tonga man husat i save kempen bilong human rait, Lopeti Senituli, i bin tokim semina long Suva olsem, reconciliation oa wok bilong kirapim bel-isi na wokbung, i ken wanpela longpela wok tru em i save kamapim bikpela pen, na yumi mas gohet long toktok long en.
Em i tok bikpela salens tru bilong peace long Pacific tede, em long stretim tingting long hau bai yumi wok wantaim ol tingting olsem militari i gutpela samting, militari pasin, na militari tingting.
Mr Senituli i tok wok bilong rausim ol militari oa ami lusim sosaitiem i bikpela wok yumi mas mekim sapos yumi laikim reconciliation long kamap, wantaim wok bilong kamapim gut ken gutpela pasin long sosaiti na rule of law.
INDONESIA BAI TAITIM BUNG LONG WEST PAPUA!
Indonesia gavman bai raitim kamap ol klia polisi -- oa ol wei bilongstretim ol trabal insait long West Papua provins.
Wanpela sinia minista i bin tok Indonesia gavman bai glasim gut ken ol tingting na polisi bilong en bilong lukautim West Papua, na hau ol bai stretim ol tingting bilong indipendens long hap.
Coordinating Minista bilong Politics, Social na Security Affairs, Susilo Bambang Yudhoyono, i bin tok i gat sampela heve i stap long West Papua em oli bin wok long givim trabal long Indonesia gavman.
Em i kolim Morning Star fleg bilong ol pipal i laik bruk lusim Indonesia, na wok bilong Papua Council.
Long mun June, kongres oa miting bilong Council i bin tokaut bikpela tru olsem, West Papua -- em oli save kolim Irian Jaya bipo na i ples bilong ol Melanesian Chrsitian -- i gat rait long stap wanpela kantri em yet.
President Abdurrahman Wahid i tok, West Papua bai noken kisim indipendens.
Na nau yet, moa long ten-tausen setla -- pipal bilong Indonesia husat igo sidaun long West papua -- insait long Wamena taun, i bin lusim narapela nait ken long wanpela militari kompaun na ol ples bilong lotu, long wanem oli poret long ol Papua.
Poret bilong ol i bin stat long Fraide igo pinis taim ol pait i bin kamap na oli kilim 30 pipal.
Ol man i makim tupela sait long ol pait antap long Solomon Islands, bai statim narapela miting bilong ol tede, insait long Townsville long Australia.
Deligesin oa grup bilong Isatabu Freedom Movement, i bin kisim Hercules balus bilong Royal Australian Airforce igo long Townsville aste, pastaim long grup bilong Malaita Eagle Force.
Andrew Nori, mausman bilong militia grup em i kontrolim Honiara, i tok em i lukluk i gohet long ol gutpela samting long dispela miting bilong kamapim peace, na em i ting miting bai kamap gut.
Long ripot bilong Sean Dorney, Andrew Nori i bin tok em i bilip tupela grup wantaim i gat laik long daunim ol strongpela tingting bilong ol yet, na oli laik bung namel bilong stretim koros.
Andrew Nori i bin kisim balus igo long Townsville aste long nait.
Em i go pas long bikpela deligesin tru long miting, em long Malaita Eagle Force.
Mr Nori i tok bel na tingting bilong pipal long Guadalcanal ailan i halvim tingting bilong peace.
Australia foren minista Alexander Downer i bin go pas long wanpela kaikai long nait, bilong ol deligesin.
QARASE I TOK, OL PACIFIC KANTRI I MAS LUKAUT LONG OL AIDIA!
Interim Praim Minista bilong Fiji, Laisenia Qarase, i tok olsem, pipal i mas lukaut long bringim ol aidia na tingting bilong ol narapela kantri igo insait long Pacific.
Em i tok ol dispela aidia bilong arasait i ken bagarapim samting em i kolim long -- social fabric -- oa pasin ples em i bungim wantaim ol asples komuniti bilong Pacific.
Mr Qarase i tok i tru yumi laikim sampela long ol dispela aidia long wanem ol Pacific kantri ino nap stap wanpis ol yet, tasol Fiji na ol narapela Pacific ailan kantri i mas wuas gut.
Mr Qarase i bin tok olsem taim em i givim wanpela toktok long wanpela rijenal semina, long University of the South Pacific longSuva.
Em i tok ol kantri olsem Fiji, Papua New Guinea na Solomon Islands, em ol heve i wok long kamap nau, i noken wari long trabal bai kam long narapela kantri, nogat.
Em i tok, bipo yumi save bungim trabal ikam long pipal bilong narapela kantri husat i bin kam na kisim graun na kirapim ol bisnis.
Nau nogat, em i tok.
Samting yumi mas poret long en bai noken kam long narapela kantri, em bai kam long yumi yet insait.
Em i tok ol samting yumi mas lukaut long en tede, em ol aidia, tingting, ol kain sistem na teknoloji.
Planti tingting wari i kamap olsem, ating ol wokbung namel long Solomon Islands i ken bungim bikpela heve, long wanem i nogat wanpela biknem ofisal bilong Solomon Islands bai makim kantri long ol selebresin bilong Taiwan National Day.
Foren Minista bilong Solomon Islands, Denny Philip, i surukim taim bilong wokabaut bilong em igo long Taiwan.
Ol ripot i tok, dispela ating long wanem Solomon Islands gavman ino klia tumas long sapos em i stret long wok wantaim Taiwan gavman.
Solomon Islands i wanpela long 29 kantri husat i luksave long Taiwan, em China i save lukim olsem wanpela provins bilong en, olsem wanpela kantri yet.
Sampela tokwin i kamap olsem, ating Solomon Islands i wok long skelim gut tingting sapos em i luksave yet long Taiwan, oa senis na luksave long wokbung wantaim China.
Ol saveman long politik i tok, ating Solomon Islands i wok long yusim sapot bilong en long Taiwan i kamap memba bilong United Nations, bilong kisim moa moni long Taiwan.
Australia ino bin hamamas long ol pait na trabel long Irian Jaya na ibin askim sekuriti Fos blong Indonesia long hap long isi liklik long wei oli mekim wok blong ol.
West Papua long wanem long ol dispela pait na trabel.
Senator Hill i tok, iluk olsem emi wok long painim wei blong stretim dispela ol tingting nogut.
Australia Parliament i sutim tok long political terrorism long FIJI na em i askim long Fiji i mas hariap long bihaenim ken democratic gavman.
Foreign minista, Alexander Downer i bin movim resolution we em i autim bikpela wari long toktok blong sampela Fijian pipal long oli mas gat wanpela constitution em i ken brukim ol kain kala skin pipal long politiks na sindaon blong ol long Fiji.
Greame Dobell i ripot olsem despela resolution blong House of Representatives, i bin kamap blong makim FIJI DAY.
Alexander Downer i tok em bai i noken isi long Fiji long go bek long international community sapos em i nogat balance oa gutpela mama-loa oa constitution blong olgeta kain kala pipal bihaenim democratic gavman.
Tokman blong laen Oppsition long Foreign Affairs, Laurie Brereton, i bin tokim Parliament, olsem Australia Gavman ino autim i nap strongpela toktok igo long Fiji Interim gavman na plan em ino oraet tumas, long noken glasim gut ken constitution oa mama-loa blongen.
Despela tingting blong Fiji Constitution na lukautim gut ol asples Fiji pipal i bin wanpela long ol bikpela demand blong Coup lida George Speight.
Australia em oli gat tingting long mekim lukluk ran blong ol igo klostu long West Papua imas wuas gut long ol yet.
Guterres na tu askim em ol toktok long dai blong planti pipol long dispela pait ibin kamap long mun August long 1999.
Guterres nau istap pinis long rum-gad long Jakarta long ol pait na trabel dispela militia grup ibin kamapim long West Timor sait blong Inonesia long dispela yar.
Interim lida blong Fiji ibin autim strongpela tingting bilong em olsem dispela liklik namba blong ol Indian pipol bai inonap moa long kisim wok blong lida na bosim Fiji.
Fiji pipol bai inonap tru long larim lidasip blong kantri igo long han blong wanpela arasait man em i mekim na planti pipol ibin lukim olsem oli no laikim ol arasait pipol long ronim kantri.
Fiji ami ibin sanapim dispela interim gavaman blong Mr Qarase long mun Julai, taim bikpela heve blong ku em George Speight ibin go pas long en ibin kamap.
Oli bin givim wok long Mr Qarase long lukluk na kamapim senis long mama-loa bilong Fiji na tu rereim wok blong holim eleksen insait long tupela yar.
Em ibin tok tu pastaim olsem ol bai ino nap bringim bek dispela olpela mama-loa em i lukautim ol arapela lain pipol tu.
Justice Decree oa emergency loa long kantri i stap aninit, bihaen long Coup em i bin kamap long mun May.
Long wanpela ripot em nau tasol i kam aut, despela group, i bin tok em ino hamamas long wok Sir Timoci i bin wokim na tok longem olsem em ino bin gutpela wok long lukim olsem constitution i stap oltaim na nogat wanpela samting i ken kamap long bagarapim.
Em i tok pasin Chief Justice i mekim long raitim kamap decree i breachim ol bikpela samting insaet long mama-loa olsem long em i bin brukim pawa blong strongim constitution, na olsem em i bin bagarapim nau judiciary.
Tasol long wanpela toktok em i bin kam long fax igo long Pacnius service, Sir Timoci i tok, sapos em ino bin mekim olsem, bai bikpela heve bai i kamap, judicial na ligal system long Fiji bai bagarap olgeta na olsem em i bin stopim kain long law blong jungle oa pipal bai i mekim nating nating tasol long kamapim trabal.
International Red Cross i stopim pastaem ol wok blong halivim long solomon islands, bihaen long oli bin paitim ol wokman blong ol long Guadalcanal.
Red Cross i tok ol man i putim uniform na karim ol gun i bin paitim ol wokman blong red Cross long Fraide, taim oli bin wok long givim aut ol halivim igo long pipal long Marapa island long Marau sound, klostu long weathercoast blong Guadalcanal.
Wanpela tokman i tok bihaenim ol despela pait, wanpela wokman i bin go overseas blong kisim marasin samting oa long ol doctor i lukim em, na ol saplai blong givim long faivpela-ten local famili, oli bin stilim.
Lain international red Cross ibin tok, klostu nau em bai statim wok blong em long bringim ol halivim igo long Solomon Islands.
Red Cross ibin pasim pastaim ol wok blong em.
Solomon Islands em oli wok long pait namel long tupela, olsem ol wokman na meri blong em bai nonap bungim trabel.
Emi tok emi hope dispela heve bai inonap stap longpela taim.
Ol tu ibin kisim tok klia pinis ikam long gavaman we oli bin promis long karim aut gut wok painim blong ol igo long dispela heve.
Guadalcanal bai ikam na tok klia ken olsem olgeta wok sekuriti bai orait.
Palsetine long West bank na Gaza.
Despela i bihaenim askim blong Arab League, long oli holim wan-painim aut we oli sutim tok long Israel long kamapim bikpela pait long stopim trabal long ol territory blong Plaestine.
Oli no tokaut yet long taim blong holim UN enquiry.
Ol pait i wok long kamap long West Bank na Gaza strip i nap nau long tupela wik na kamapim pinis dai blong samting olsem wan-handret pipal, planti tru long ol em ol palestinian.
Israel Praim minista Ehud Barak, i bin holim ol toktok long Jerusalem wantaem UN Secretary General Kofi Annan.
Taim em i bin wok long toktok wantaem ol niusman na meri, bihaen long ol toktok, Bos blong UN i i bin tok em i bilif bai oli nap yet long strongim wok blong kamapim peace, na tok long tupela said i mas stopim ol pait bai oli ken kamapim wok blong peace.
Wanpela long ol laen militia i wok long pait na nau oli stap long ol Solomon Islandas peace toktok long Townsville, i laikim bai oli skruim ol toktok igo long wik bihaen.
Delegesin blong Gaudalcanal i askim pinis deputy Praim Minista blong Solomon Islands long putim askim blong ol long longpela toktok i kamap, igo long Australia gavman.
Despela askim blong ol, i bin stap long wanpela submission igo long Solomon Islands Deputy Praim minista, Alan kamakeza, husat i go-pas long Solomon islands delegesin bihaenim wok blongem olsem em i go pas long despela national Unity, Reconcilaition na Peace.
Top tokman blong Guadalcanal delegesin, Tarcicius Tara i tok tripela de em oli givim long peace conference em sotpela tumas.
Tarai askim long oli skruim conference igo long eitpela de olgeta.
Ol ibin bringim wanpela bot bilong Indonesia wantaim 96- ol pipol em oli bilip ol ellegal immogrants igo long Darwin city long North bilong Australia bihain long ol ibin painim em insait long hap solwra mak bilong Australia.
Ol lain Coastwatch ibin painim ol despela lain nau tasol em oli bilip i bilong Middle East na bihain wanpela bot bilong kastom ibin banisim bainim em na givim igo long han bilong ol immigration official.
Transitional Authority bilong United Ntaions insait long East Timor itok- em inogat inap moni bilong apim pe bilong ol legal practitioners insait long despela niupela kantri.
Jinta Welsh bilong Transitional Authority itok-mak bilong moni ol igat inonap - olsem na emi mekim i had long ol long apim pe bilong ol lokol staff- usait isae ksim 340 us dolla long wanwna mun- taim ol wnawok bilong ol bilong United Nations isave kisim 12-thousand dolla.
Ol polis bos insait long South Pacific i tok ol kain lain i wok long lukluk nau long dispela rijen olsem wanpela hap bilong money laundering -- oa pasin bilong haitim moni em ikam long ol kriminal pasin.
Wanpela miting bilong ol polis bos insait long Rotorua long New Zealand, i tok ol kain heve dispela kriminal pasin oli kolim money laundering i ken kamapim long Pacific, inap bagarapim ol dispela liklik ailan kantri long taim bihain.
Dispela miting i wanbel long toktok wantaim moa na givim wanpela narapela ol toksave long wanem samting i wok long kamap long ol fainens bisnis.
Em i laikim tu bai oli mas glasim gut oltaim ol kampani i wokim bisnis long moni na ol invesmen skim, bilong lukim sapos oli bihainim gut loa long wok bilong ol.
Ol polis bos i tok ol crime oa trabal pasin, i wok long kamap bikpela na ol kriminal i wok long yusim ol nupela save, na oli tok tede nogat wanpela boda-mak inap pasim ol dispela lain.
Oli tok tede pipal i painim i isi tumas long muv raun long wol, isi long kisim moni, isi long nupela save na aidia na ol kain kain samting bilong wokim bisnis, olsem na ol nupela rot i kamap nau em ol kriminal i ken bihainim.
Oli tok, dispela i givim nupela salens long ol lain olsem polis husat i save lukautim loa na oda.
Long Fiji, oli sasim tru nau ku-lida George Speight long treason -- pasin bilong kirapim pait bilong bagarapim kantri.
Speight i bin kamap long kot insait long Suva tede na oli bin makim taim bilong em bilong kamap long kot nau, sampela taim dispela mun.
Oli bin rausim ol sas agensim 9-pela soldia husat i bin halvim ku long mun May, tasol oli ting militari polis bai arestim ol ken bihain na sasim ol long munity oa bikhet pasin insait long ami, ronawe long ami na stilim ol samting bilong pait.
Speight na wanpela lain sapota bilong en i bin kalabusim praim minista Mahendra Chaudhry na ol memba bilong gavman bilong em, insait long paliment inap long 56 de.
Oli bin tok lukaut tu long bagarapim laif bilong olpela president, Ratu Sir Kamisese Mara.
PNG PRAIM MINISTA I TOK, DIFENS FOS HEVE INAP PAIRAP BIKPELA!
Papua New Guinea Gavman i tok Difens Fos bilong kantri i pulap long ol kain kain heve na em ino nap lukautim nesanal sekuriti.
Richard Dinnen i ripot olsem Gavman i mekim sampela toktok pinis em i soim olsem, ating em bai daunim mak bilong ol soldia insait long ami.
Kebinet bilong Papua New Guinea i halvim wanpela ripot em i toktok long ol rot bilong stretim ol bikpela heve em oli bin wok long bagarapim Difens Fos inap long longpela taim pinis.
Praim Minista Sir Mekere Morauta i tok, wei Fos i wok nau na ol heve em i gat, ino nap halvim em i lukautim nesanal sekuriti bilong kantri.
Em i tok Gavman bai mekim olgeta samting em i ken bilong stretim ol heve insait long Fos.
Em i tok ol dispela heve i kamap long wanem inap long longpela taim nau, ol gavman ino save lukautim em gut, na tu em i gat ol heve long management.
Bagarap long discipline -- oa gutpela pasin bilong soldia long respekt na bihainim loa, i bin kamapim ol pait wantaim ol polis long Port Moresby, na trabal long bareks long Wewak we ol soldia i bin kukim ol haus.
Praim Minista i tok ol heve insait long Difens Fos em oli no save lukluk long en na stretim, i olsem wanpela time bomb em i wok long wet tasol long pairap.
Mark Bowling i ripot i kam long Jakrat olsem, wanpela long ol despela scandal oa stil pasin we sampela laen husat i bin tok oli bin wok na makim President Wahid, man i bin save wok olsem masser blonem wanpela long ol, i bin stilim klostu eit-million dola long national food agency, BULOG.
Namba-tu scandal i bin kamap taim lida blong Indonesia, i bin kisim foa-million dola donation i kam long Sultan blong Brunei blong Humanitarian Aid, igo long wanpela long ol province blong Indonesia we i bin bagarap long ol pait.
President wahid i tok blong bekim question blong Parliament memba, em bai i i raitim long pas igo long ol.
Ol mausman bilong Solomon Ailen peace tok insait long Townsville itok ol tingting kros ibin istap taim ol birua bilong tupela lain wanpisin ibin igo bung wantaim long mande nau ibin igo daun.
Sean Dorney ripot olsem- olgeta lain istap insait long despela bung toktok ibin tokorait long larim ol mausman bilong bilong tupela sait long bung ol yet long kamapim wanpela tingting igo pas bilong oli toktok longen long despela bung.
Wednesday) ol ibin larim ol mausman igo pas long Malaita Eagle Fos na Isatabu Freedom Movement long kamapim ol tingting long wanem ol rot oli laikim long stretim ol tokorait bilong despela ol tokorait.
Wanpela Co- siaman bilong bilong despela toktok- Sir Peter Keniloria itok- emi hamamas olsem ol tripela lain- em long tupela militia grup bilong Solomon ailen na Gavman iwok long kamapim sampela gutpela tingting.
Wok long kandim vot long election blong Sri lanka nau i wok long gohet, taim oli putim curfew long wanapela nait, bihaenim Paraliament election asde.
Sikispela pipal i bin dai na ol toktok i bin kamap long vot rigging oa paul pasin long voting i bin kamap long despela polling Day.
Chief election commissioner, dayananda Dissanayake i tok em i bin gat ol bikpela trabal i kamap long twenty-tu electoral district.
President Chandarika Kumamartunga i bin salim ol elite commandos igo long central distick, long Kandy, ol gavman sapota i bin wok long go wild long bagarapim ol samting.
Em i tok em bai i bihaenim tasol wanem decision election commissioner bai i mekim.
Long polling day tu, mama blong Mrs Kumaratunga, na namba-wan Praim meri long kamap Praim minista blong sri lanka, Sirimavo Bandaranaike i bin dai long heart attack.
Krismas blong Mrs Bandaranaik i bin eitpela-ten-foa.
Taiwan ibin autim bigpela tingting wari bilongen long Solomon ailen- bihain long emi painim aut olsem foren minista bilong Solomon Ailen ibin senisim tingting long wokbaut bilongen igo long Taiwan na em ilaik igo lukluk raun longen Beijing.
Foren minista- Tien -Hung Mao itok- Taiwan iwok long rere long ol nogut wokpren bilongen wantaim Solomon Ailen- wanpela long 29-pela kantri em igat ol wokpren wantaim Taiwan na ino moa long Beijing.
Foren minista bilong Solomon Ailen Denny Philip ibin kisim balus long Hongkong na igo long Beijing long tunde- taim em ibin inap long igo long Taiwan bilong istap insait National Day celebration bilong ailen.
Tien itok- Taiwan ibin autim bigpela tingting wari bilongen long Solomon ailen gavman long despela tingting bilong foren minista bilongen.
Em itok despela em ino pasin bilong pren- tasol- ministry bai mekim olgeta samting em iken bilong strongim ken ol wokpren.
Igat ol nupela tingting ino klia yet sapos President Wahid blong Indonesia bai igo hed long dispela lukluk raun blong em ikam long Australia.
Dispela ibin bihainim sampela ol wok traim long rereim dispela lukluk raun blong em long dispela yar.
Niusman blong mipela Mark Bowling ibin ripot olsem Indonesia President iwok long bungim strongpela toktok ikam long ol memba blong palimen long pasim pastaim kain wokabout olsem.
Na ibin tok klia olsem gutpela neim blong wanpela independent kantri i bikpela samting oli mas tingting long en, pastaim long emi mekim dispela wokabout blong em.
Emi tokim ol niusman na meri olsem dispela wokabout blong em ikam long Australia bai bihainim tasol sapos Australia i sensim pasin blong em oa nogat.
President Wahid long pasim pastaim wanem kain raun blong em ikam long Australia.
John Howard i mekim lukluk raun blong em igo long Jakarta.
Congress oa kivung blong West Papua ibin askim nau America na Holland long kamapim ken dispela toktok blong West Papua independent long oli toktok long en long United Nations.
President Wahid ibin laik givim long ol.
Oli bin tok olsem oli bin tokim tasol ol lida long West Papua em oli sapotim Indonesia gavaman long dispela tingting blong Autonomi.
Holland igat bikpela wok long mekim long stretim dispela pait namel long Indonesia na West Papua.
Peter Reith ibin stop iusim em.
950-dolla kos blong telefon em pikinini man blong em yet ibin mekim.
Niusman Sean Dorney ibin ripot olsem dispela pis-toktok blong Solomon Islands long Townsville i kamap nau long namba tri de blong en.
Tara ibin tok lain blong em ibin laikim olsem imas igat wanpela lain ol soldia blong autsait oli mas salim igo long ailan.
Emi go hed na i tok bai imas igat sampela kain wok ol autsait lain iken igo insait na mekim.
Oli nidim tru halivim.
Indonesia gavaman bai inonap laikim ol kain kain wok em ol rebel grup i laik kamapim long Irian Jaya provins.
Republik blong Indonesia.
Ol dispela pait ibin kamap bihain long polis na ol soldia ibin traim long pulim daun faivpela flag blong ol lain em oli wok long pait long independen.
Indonesia gavaman i tokaut long ol klia polisi blong en blong dispela provins.
Lain international red Cross ibin tok, klostu nau em bai statim wok blong em long bringim ol halivim igo long Solomon Islands.
Red Cross ibin pasim pastaim ol wok blong em.
Solomon Islands em oli wok long pait namel long tupela, olsem ol wokman na meri blong em bai nonap bungim trabel.
Emi tok emi hope dispela heve bai inonap stap longpela taim.
Ol tu ibin kisim tok klia pinis ikam long gavaman we oli bin promis long karim aut gut wok painim blong ol igo long dispela heve.
Guadalcanal bai ikam na tok klia ken olsem olgeta wok sekuriti bai orait.
Kina long wan wan yar.
35-pesen em olgeta maining kampani imas mekim na 50-pesen long ol petrol kampani.
Kofi Annan i wok long igo hed yet long ol toktok blong em long traim pinisim ol pait na trabel long West Bank na Gaza Strip.
Israel na Palestine.
Praim Minista blong Israel Ehud Barak tupela taim long Jerusalem.
Long Fiji, oli sasim tru nau ku-lida George Speight long treason -- em pasin bilong kirapim pait bilong bagarapim kantri.
Speight i bin kamap long kot insait long Suva aste na oli bin makim taim bilong em bilong kamap long kot pinis, em long sampela taim dispela mun.
Oli bin rausim ol sas agensim 9-pela soldia husat i bin halvim ku long mun May, tasol oli ting militari polis bai arestim ol ken bihain na sasim ol long munity oa bikhet pasin insait long ami, ronawe long ami na stilim ol samting bilong pait.
Speight na wanpela lain sapota bilong en i bin kalabusim praim minista Mahendra Chaudhry na ol memba bilong gavman bilong em, insait long paliment inap long 56 de.
Oli bin tok lukaut tu long bagarapim laif bilong olpela president, Ratu Sir Kamisese Mara.
PNG PRAIM MINISTA I TOK, DIFENS FOS HEVE INAP PAIRAP BIKPELA!
Papua New Guinea Gavman i tok Difens Fos bilong kantri i pulap long ol kain kain heve na em ino nap lukautim nesanal sekuriti.
Richard Dinnen i ripot olsem Gavman i mekim sampela toktok pinis em i soim olsem, ating em bai daunim mak bilong ol soldia insait long ami.
Kebinet bilong Papua New Guinea i halvim wanpela ripot em i toktok long ol rot bilong stretim ol bikpela heve em oli bin wok long bagarapim Difens Fos inap long longpela taim pinis.
Praim Minista Sir Mekere Morauta i tok, wei Fos i wok nau na ol heve em i gat, ino nap halvim em i lukautim nesanal sekuriti bilong kantri.
Em i tok Gavman bai mekim olgeta samting em i ken bilong stretim ol heve insait long Fos.
Em i tok ol dispela heve i kamap long wanem inap long longpela taim nau, ol gavman ino save lukautim em gut, na tu em i gat ol heve long management.
Bagarap long discipline -- oa gutpela pasin bilong soldia long respekt na bihainim loa, i bin kamapim ol pait wantaim ol polis long Port Moresby, na trabal long bareks long Wewak we ol soldia i bin kukim ol haus.
Praim Minista i tok ol heve insait long Difens Fos em oli no save lukluk long en na stretim, i olsem wanpela time bomb em i wok long wet tasol long pairap.
Congress oa kivung blong West Papua ibin askim nau America na Holland long kamapim ken dispela toktok blong West Papua independent long oli toktok long en long United Nations.
President Wahid ibin laik givim long ol.
Oli bin tok olsem oli bin tokim tasol ol lida long West Papua em oli sapotim Indonesia gavaman long dispela tingting blong Autonomi.
Holland igat bikpela wok long mekim long stretim dispela pait namel long Indonesia na West Papua.
Eurico Guterres, igo fri.
Wanpela tokman bilong polis i tok, ol ibin kisim wanpela pas ikam long loya bilong Guterres, we em i askim long ol i mas lusim em igo fri long wanem ol ino bin bihainim stret-pasin bilong arestim em.
Ol ibin pulim-kalabusim em long wanpela hotel insait long Jakarta, long wanem ol i tok em ibin wok long tokim pipol na kirapim bel bilong ol sapota bilong em long bik-het na sakim toktok bilong polis.
Ol prosekuta insait long East Timor i wok long painim Guterres tu bilong askim em ol kwesten long dai bilong planti pipol insait long East Timor long mun Epril long yar igo pinis.
Gavman blong Papua New Guinea i tok draft agrimen long bihaen taim blong Bougainville, i givim rot blong painim wei tupela sait wantaem i ken wanbel blong pinisim ol heve long ailan.
Long toktok blong em igo long ol Bougainville lida long Port Moresby tede, Bougainville Affairs Minister Sir Michael Somare, i tok gavman i ken larim ol long kamap wantaem ol tingting na toktok long agrimen.
Sampela i ken lukim toktok blong Sir Michael olsem wanpela wei blong strongim tingting blong Papua New Guinea ken long noken givim indipendens long Bougainville, tasol despela em planti ol lida blong Bougainville i laikim.
Sir Michael i askim strong ol Bougainville pipal long glasim bihaen-taim blong ol insaet long Papua New Guinea na long lukluk long sampela plen em PNG Parliament i ken luksave na tokoraet longen.
Ol nupela namba i soim olsem H-I-V i gohet long kalap nambaut long planti pipal long Papua New Guinea.
Richard Dinnen i ripot olsem 20 pesen long ol nupela pipal i gat H-I-V i bin kamap klia tasol long namba-wan sikispela mun blong dispela yar.
Ol hausik long Papua New Guinea i nogat inap moni blong baem ol marasin oa drug blong pipal i gat HIV na Aids, olsem na wanpela rot tasol blong sevim laif blong pipal em long stopim virus long kalap nambaut long pipal.
Ol nupela namba i soim olsem planti pipal tru ino kisim yet ol toktok em i wok long kamap long ol progrem blong toksave na skulim pipal long despela sik nongut.
Namel long mun Jenuari na Jun oli bin painim 496 pipal moa i kisim HIV, antap long ol narapela oli bin save pinis long en.
68 pesen long ol nupela case oli blong Port Moresby, na 20-pesen long Highlands.
Ol man i makim 50-pesen long ol nupela kes, 45-pesen em ol meri na 24-pesen oli marit meri, 16-pesen oli pamuk.
Wanpela gutpela samting tasol oli painim i olsem, moa long 70-pesenlong ol pamuk nau i save yusim kondom.
Reith bai bihainim tasol rul blong kantri na wetim solicitor General long tok aut sapos emi bilif Minista imas bekim dispela moni.
Reih ibin tok em bai baim kuik dispela 50-tausen dolla sapos oli painim em olsem emi mas baim.
Dispela tingting blong en ibin bihainim strongpela askim ikam long lain Opposisen inap long sampela de nau askim em long baim bek dispela moni.
Federal polis ibin stap insait long en long painim aut husait tru ibin mekim ol dispela telefon calls, ibin kostim 15-na hap tausen dolla.
Indonesia ino oraet wantaim askim blong Jose Ramos Horta, long larim wanpela international tribunal oa kot i harim ol kot-kes long War Crimes long East Timor.
Foreign Minister blong Indonesia, Alwi Shihab i tok, em long bringim pipal husat ibin kamapim ol dispela trabel long yiar igo pinis igo long kot na em ino nidiim halivim ikam long narapela kantri.
Indepence Lida blong East Timor, Jose Ramos Horta i tok, em i taim nau long United Nations Securiti Council imas kirapim kot olsem, longwanem, Indonesia ino nap moa long bringim ol dispela pipal long kamap long kot.
Mr Ramos Horta i tok, pasin Indonesia i mekim long ino laik bring militia lida, Eurico Guterres i go long East Timor long kamap long kot, ino stret.
Tasol, Mr Shihab i tok, em ino tru olsem bagarap i kamap long naim blong Indonesia, na i tok, gavman i laikim tasol ol prosecutor blong United Nations long kam long Jakarta, long toktok wantaim Guterres.
Australia i tok long ol i mas statim ken ol pis-toktok insait long Middle East.
Yasser Arafat, long tupela i mas statim ken ol dispela pis toktok.
Em ibin mekim dispela toktok bihain long ol helikopta gan-sip bilong Israel ibin hamarim ol komand-senta bilong Palestine.
Dispela em i bikpela pait tru long kamap insait long ol eria bilong West Bank na Gaza Strip insait long planti yar.
Mr Downer i tok olsem, ol kantri long wold bai sapotim tupela sait, sapos ol i wanbel long pinisim ol dispela pait na trabel.
Em i tok, dispela heve i stap long han bilong Israel na Palestine, na ol yet i mas wanbel long stretim ol koros na pait bilong ol.
Palestine lida, Yasser Arafat, na Praim Minista bilong Israel, Ehud Barak, tupela i mas sanap nau na tok long ol pait i mas pinis.
Air New Zealand bai i apim prais blong balus domestic na tu long namel long New Zealand na Australia na tok oli apim prais long wanem kost blong fuel blong ol jet balus i stap antap na tu value blong New Zealand dola i stap tambolo.
Regional General Manager Norm Thompson i tok, kamap long prais bai i bihaenim distance na bai i stat long 16 dei blong mun November.
Moa long ten-tausen Muslim pipol bilong Indonesia ibin bung arasait long nesenel palamen long Jakarta, na oli mekim strongpela toktok long Israel long ol trabel i kamap long Middle East.
Amerika na Israel.
Sampela long ol dispela pipol i protes, ibin tok olsem, bai ol i stap arasait long palamen long nait na wetim wanpela delegesin bilong Israel, em ating bai stap long Inter Parliamentary Union Conference, em bai op long Sande.
Planti long ol dispela pipol i bung na protes, i memba bilong Muslim Justice Pati bilong Indonesia.
Praim Minista blong Papua New Guinea, Sir Mekere Morauta, i tok planti long ol wok-bisnis Gavman i papa long ol, oli nogat moni, oli bruk-daon pinis.
Gavman tu i nogat moni na em i no nap long halivim Elcom.
Elcom i wanpela long sampela wok-bisnis em Gavman i tingting long salim igo long ol private kampany.
Sir Mekere i tok planti long ol despela bisnis inogat moni tru long wok blong ol na kain samting olsem sapos i kamap long praivet bisnis, em bai brukdaon pinis.
Ol toktok blong kamapim peace long Solomon Islands, em oli wok long holim Townsville, Australia, ino bin kamapim wanpela pis agrimen.
Dispela long wanem, tingting blong ol ino bin wankain long nid blong kamapim international peace monitors.
Wanpela long dispela militias grup i laikim wanpela peace monitoring grup ikam long Australia, New Zealand na ol narapela Pacific kantri, tasol narapela grup i bilip oli no nidiim ol.
Nau i luk olsem, bai no nap sainim peace agrimen pastaim long tumora, longwanem, tingting blong ol ino wankain long planti long ol heve.
Wanpela long ol dispela tingting em long kamapim peace monitoring grup, ikam long ol kantri insait long rijon oa ikam long ol narapela ailan blong Solomon Islands, tasol pipal ikam long Guadalcanal na Malaita, ino ken stap long en.
Isatabu Freedom Movement blong Guadalcanal i laikim international peace monitors, tasol Malaita Eagle Force, ino laik pipal blong autsait i mekim dispela wok.
Malaita Eagle Force nau i wok long kontrolim kapital Honiara na oli wok long usim ol gan ikam long stua blong polis.
Oli wok long mekim ol wok blong pinisim stop-wok ol wokman meri blong hausik long Mount Hagen i wok long mekim.
Ol wokman na meri blong hausik, i wok long askim long oli kamapim gut ol secuirty wok na tu long ol nurse i mas gat ol safe ples blong ol blong stap longen.
P-N-G Health Department i askim long oli mas pinisim nau despela strike na tok longen olsem em i no gutpela long ol sik pipal long kisim gutpela service.
Deparment i tok em i gat tingting long stretim toktok long wari blong ol wokman meri blong hausik, long kain samting olsem safety na security.
Wanpela bikpela resource development project long Papua New Guinea i bungim ken heve.
Nius-man Richard Dinnen i ripot olsem, ol lokal gavman ino bin laik long sainim wanpela agrimen long Ramu nickel mine projek.
Dispela projek, long Madang Province, bai wanpela bikpela bikpela projek, na wanpela bikpela projek blong winim bikpela moni blong Papua New Guinea.
Ol papa graun, lokal na provincial Gavman na Gavman blong Papua New Guinea i bin tingting long sainim dispela agrimen long dispela wik blong larim projek i ken go het.
Ol bikman i bin kisim balus igo long Madang long sainim dispela agrimen, tasol tupela lokal gavman ino bin laik long sainim, longwanem, oli laikim Gavman blong Papua New Guinea i daun share blong en lusim 31 igo daun long 27 pesen.
Ol dispela grup bai traim long stretim dispela heve long tupela wik bihain.
Tingting long pasim pastaim dispela agrimen bai nap kamapim heve long binsis lain long kisim moni blong halivim dispela projek.
West Timor long hariapim wok bilong muvim-aut na sidaunim ken sampela long ol 130-tausen refuji bilong East Timor em ol i stap yet long West Timor provins.
West Timor, ol i kolim Atambua.
Kupang, na insait long Atambua.
Planti kantri long wold i wok long pusim na tokim strong Indonesia long em i mas muvim-aut oa sidaunim ol dispela refuji long ol arapela eria nau.
Ol dispela refuji ibin wok long stap long ol pipia na rabis peles long ol kemp insait long West Timor, insait long dispela 13 mun igo pinis.
Workplace Relations Minister blong Australia, Peter Reith, bai peim bek moa long 50-tausen dola long telephone bill.
Mr Reith bai peim bek dispela moni blong traim stopim dispela heve ino ken bagarapim Gavman.
Em i tok, em isave olsem, dispela heve blong telecard i bin mekim pipal isave peim takis i bel-kaskas.
Lida blong Labor, Kim Beazley i tok, Mr Reith i bin nap peim bek kuik dispela moni taim em i bin painim aut long en, tasol em i peim bek tasol long wanem pipal i wok long sutim strongpela toktok long em.
Prime Minister, John Howard i tok, em i hamamas long tingting blong Mr Reith long peim bek dispela moni, na ino soim olsem gavman i bin sutim tok long em.
Alliance bilong em long fomim gavman, bihain long pati ibin winim planti sia tru insait long generel eleksin long dispela wik.
Sri Lanka palamen em igat 225 sia.
Pati ibin winim 107 sia insait long eleksin long Tunde, em ol ibin kilim sampela pipol tu long en, na ibin pairapim ol bom na paulim ol vot long en.
Bikpela opposisen pati, United National Pati, ibin winim 89 sia.
18-mun kalabus long paulim planti million dolla long moni blong graun.
Niusman Sean Dorney ibin ripot olsem.
Dispela toktok imas pinis na ol delegets imas igo bek long Solomon Islands long air-fos balus tede moning.
Isatabu Freedom Movement ibin bringim kamap wanpela tok orait blong en em yet ibin kamapim long bekim dispela tok orait em lain Malaita Eagle Fos ibin bringim ikam long miting.
Emi tok wanem samting bai kamap em long tupela sait wantaim bai kamap wantaim wanpela tingting long dispela tok orait blong tupela ibin bringim long en na dispela nau bai laspela tok orait ol bai tok orait long en.
Tasol bikpela askim nau em long sapos olgeta wantaim bai sainim dispela tok orait.
Spesol tokman bilong United Nations long Burma i tok olsem, long sampela taim bihain long dispela mun, em bai toksave long Sekreteri Generel bilong United Nations Kofi Annan insait long New York long wokabaut bilong em igo long Burma long dispela wik.
Razali Ismail, ibin go bek long Malaysia bihain long foapela-dei raun bilong em long Burma long pinisim ol narakain tingting namel long militeri gavman na lain opposisen.
Em ino bin laik autim moa toktok long dispela wokabaut bilong em.
Aung San Suu Kyi, maski ol arasait kantri ibin mekim strongpela toktok long en.
Isreal inonap moa stap nating na lukim ol dispela bik-hed pasim igo hed long kamap.
Pasin Isreal ibin mekim long igo bomim Palestine i blong bekim pasin ol bik-hed lain blong Palestine ibin mekim long kilim dai tripela soldia blong en.
Samting olsem foapela pipol ibin dai na tripela-ten ol arapela ibin kisim bagarap.
Aden long kisim bensin.
Oli tok 12-pela ol saila i wok long lus yet stat long taim bom ibin pairap long dispela sip we tupela man i ron long liklik raba dinghi ibin kamapim.
Inogat tokaut ikam long ol pipol oa lain i tokaut long kamapim dispela trabel.
America bai painim ol dispela lain i kamapim dispela trabel na bai mekim wanem samting emi ting i gutpela long en.
Planti long ol dispela 4-tausen athletes blong Paralympics nau igo istap pinis long Paralympic Games villis long Sydney.
Lain ia i makim 125 ol kantri nau igo stap pinis long rum blong ol.
Prime Minister blong Australia, John Howard, i tok, em bai winim narapela elekson, tasol em i tok, bikpela wok i stap yet.
Nius-meri, Kate Arnott i ripot, Mr Howard i bin givim toktok igo long Liberal Pati State Council, long Ballarat, long Victoria.
Em i gat wanpela yiar i stap yet bipo narapela elekson i kamap, tasol Mr Howard i tok olsem, em bai hat long winim elekson long namba tri taim.
Workplace Relations Minister, Peter Reith.
Tasol Mr Howard i bin givim tok hamamas igo long Mr Reith long gutpela wok i bin mekim long daunim namba blong pipal ino gat na stretim gut ol wok long waterfront oa ol bris.
Nius-meri blong mipela.
Ol offisel blong China gavaman i wok long redi long bungim hatpela wok blong ol tru em long kandem hamas ol pipol tru nau istap long kantri.
Nua oli rereim pinis 6-million ol senses wokman na meri long painim na kandem moa long 3-hundret-million na faivpela-ten million pipol.
Senses blong 1990 ibin makim namba blong ol pipol long kantri imas samting olsem 1-point 1-3 billion pipol.
Wok blong kandem ol pipol long dispela yar bai moa hat long wanem ol Chinese pipol isave muv olgeta taim raun long kantri winim tenpela yar igo pinis.
11-pela ol pipol.
Ol pipol blong Siwan taun ibin tok dispela koros namel long ol memba blong dispela tupela grup ibin igo inap sampela taim nau.
Oli bin sutim dai wanpela soldia husat i bin retire pinis, insait long nupela trabel na pait long Aceh, province blong Indonesia.
Polis i tok, ol dispela gunmen em ol memba blong Free Aceh separatist movement.
Wanpela tok oraet namel long gavman lida blong grup, husat iwok long stap long narapela hap, i daunim pinis ol trabel na pait long Aceh, tasol em ino bin nap long pasim olketa.
OLI KARIM AUT TEST LONG PAINIM AUT LONG WANPELA SIK LONG AFRICA.
World Health Organisation i wok long karim aut kuik ol test blong painim aut long wanpela sik, em i stat long kilim dai pipal long Afraica.
Oli no save gut long dispela sik.
Niusmeri long Africa, Sally Sara i ripot olsem, 40 pipal i dai pinis long dispela sik.
World Health Organisation i kisim pinis bulut ikam long pipal i kisim pinis dispela sik.
Insait long dispela mun igo pinis, samting olsem 40 pipal i bin dai bihain long kisim dispela sik.
Ol dispela pipal i bin kisim dispela sik, i tokaut long pen i kamap long boros blong ol, tarautim blut na kidney blong ol ino bin wok.
Ikam inap nau, oli painim tasol sik blong pipal istap long wanpela liklik district long Northern Uganda.
World Health Organisation i tok, oli no nap painim aut yet long dispela sik.
Wanpela long co-chairman blong Solomon Islands long ol pis toktok long Townsville, i tok, wanpela pis agrimen bai redi klostu blong sainim.
Dispela pis agrimen bai pinisim trabel na pait nau i wok long kamap namel long Malaita Eagle Force na Isatabu Freedom Movement blong Guadalcanal, long Solomon Islands.
Sir Peter Kenilorea i bin tok long Townsville tete long moning olsem, tupela militias grup i bin mekim agrimen long planti long ol heve oli bin toktok long en.
Em i bin tok, oli bin tok oraet long olketa long dispela sevenpela bikpela heve oli bin toktok long en long miting.
Sir Peter i bin tok, ol lawyer blong tupela militia grup, bai bungim wantaim ol dispela tingting igo insait long wanpela document blong sainim tete long nait oa tumora moning.
Lida blong Palestine Yasser Arafat i tok oraet pinis long stap long wanpela Middle East Peace Summit.
Wanpela maus-man blong United Nations i tok, Mr Arafat i bin tokaut long dispela taim em i bin toktok long telefon wantaim Secretary General blong United Nations, Kofi Annan.
Mr Annan nau i stap long Jerusalem na i bin bungim pinis Mr Arafat na Prime Minister blong Israel, Ehud Barack long Friday, we oli bin toktok long trabel nau i wok long kamap long Middle East.
As tingting blong holim dispela summit oa miting, em blong traim pinisim bikpela trabel na pait i wok long kamap long Middle East.
AUSTRALIA I HAMAMAS LONG SOLO AGRIMEN!
Foren Afes Minista bilong Australia, Alexander Downer, i tok Australia i hamamas long stap insait long ol wok na tingting bilong mekim tupela birua lain bilong Solomon Ailen i sainim ol tokorait bilong kamapim peace.
Oli bin kamapim ol toktok insait long Townsvill long Australia insait long sikispela de igo pinis, bilong kamapim ol tokorait bilong pinisim wanpela wo oa pait, emi kilim idai samting olsem 100 pipol long en.
Mr Downer i tok, emi wanpela bikpela samting tru bihain long ol paitkro em i bin kisim planti mun pinis.
HEZBOLLAH I TOK EM I KALABUSIM NARAPELA ISRAEL SOLDIA!
Islamic fundamental grup oli kolim Hezbollah muvmen, i tok em i bin pulim kalabusim narapela soldia bilong Israel.
Oli tok soldia ia em wanpela kenel.
Niusman Tim Palmer i ripot olsem, sapos dispela i tru, em bai bringim namba bilong ol Israel soldia oli pulim pinis igo antap long foapela.
Dispela toksave i bin kam long lida bilong Hezbollah muvmen long Lebanon, Sheik Hassan Nasrullah, husat i tok oli bin pulim dispela kenel insait long wanpela wok bilong ol agensim Israel.
Tasol em i tok ol bai tokaut moa long em i husat tru, bihain.
Televisen stesin bilong Hezebollah i bin tokasave bihain olsem, oli bin kidnep oa pulim dispela kenel tede.
Wanpela wik igo pinis, ol soldia bilong Hezbollah i bin kidnepim tripela Israel soldia klostu long Shiba Farms eria, wanpela hap em Israel na Palestine i save koros long en.
Oli bin kidnepim ol bihain long oli yusim ol taraipela gan na bom long sutim ol Israel soldia.
Oli no save sapos ol dispela soldia bilong Israel i stap orait tasol, tasol Israel i tok oli ting oli bin kisim sampela bagarap long han bilong Hezebeollah.
Hezebeollah i laikim Israel long lusim olgeta Arab kalabus oli holim i stap.
Ami bilong Israel i tok ikam inap nau em ino kisim sampela ripot bilong halvim dispela toktok bilong Hezbollah.
International Monetary Fund i bin givim gutpela nem long Papua New Guinea Gavman long wei emi lukautim moni bilong en.
Ol bikman bilong International Monetary Fund i bin lukluk ken long wok bilong Papua New Guinea Gavman insait long dispela 14 mun igo pinis, aninit long 150 milian dola sapot progrem bilong en.
IFM i bim mekim sampela senis long sampela samting em gavman bilong Papua New Guinea ino bihainim yet, tasol emi hamamas long we gavman i lukautim ol wok moni bilong en.
IFM i tok, Papua New Guinea i wok long bihainimim ol senis long ol wok moni bilong en wei emi i wok long grisim gut bel bilong ol investa na opim rot bilong ol praivet bisnis long kamap strong.
Australia Minista blong Agriculture, Warren Truss, i askim ol Apple na Pear bisnis long putim bilif blong ol long ol saveman.
Em i tok olsem bihaenim wok blong ol saveman long science em i strongim tingting long oli ken larim ol apol blong New Zealand i kam insaet long kantri.
Ol Apple Pear groa long Tasmania i bin belhat long despela ripot na planti toktok tu i bin kamap long Senate i mas mekim wanpela wok painim bilong glasim dispela tingting.
Oli bin wok long askim planti askim tu long sampela samting em Gavman na lain Oposisan bilong state i bin painim aut.
Tasol, Mr Truss i tok, rul oli putim blong kontrolim kamap bilong New Zealand apple long Australia, em i wanpela strongpela rul long wol.
MASSEUR BILONG WAHID I KISIM TAIM!
Ripot i tok oli bin pulim kalabusim wanpela man usait i bin save stretim baksait bilong Indonesia President Abdurrahman Wahid.
Oli bilip dispela man i bin stap insait long paulim planti milian dola bihain long em ibin wok long ronwe igo hait nambaut inap long planti mun.
Ol nius ripot itok polis ibin pulim kalapusim Alip Agung Sunwondo bihain long ol ibin igo banisim wanpela ples hait insait long wanpela resort or ples malolo antap long maunten eria long South bilong Jakarta.
Oli bilip Suwondo i bin usim nem bilong Mr Wahid long paulim klostu 4-milian dola i kam long Employee Fund bilong National Logistic Agency bilong kantri.
Ol haijeka husat i bin haijekim wanpela balus bilong Saudi Arabian Airlines, nau i givim ol yet pinis igo long han bilong ol Iraq autoriti.
Taim ol haijeka i wokim dispela pasin long Iraq, moa long 100 pasindia long balus, em oli no bin bagarap, i bin nap long kirap na go fri.
Ol pasindia na ol kru i bin lusim dispela balus, wanpela Boeing 777, klostu wan aua bihain long balus igo sidaun long Saddam International Airport long Baghdad.
Ol kar bilong Iraq gavman i bin kam karim ol haijeka na igo.
Arab setalait televisen Al-Jazeera i bin tok ol haijeka i bin askim Iraq long lukautim ol na nau, Iraq gavman i wok long skelim dispela askim bilong ol.
Niusman long Middle East, Tim Palmer i ripot olsem ol haijeka i bin hansapim ol pailot bilong balus ia taim em i ron antap long Mediterranean solwara, bihain long em i kirap lusim Jeddah long Saudi Arabia.
Saudi Arabian Airlines 777 jet balus i bin wok long mekim ron bilong en igo long London taim pailot i salim toksave long redio olsem, ol haijeka i hansapim ol pinis.
Cyprus Air Traffic Control i bin harim dispela redio toksave.
Bihain long taim oli kam daun long Baghdad, bikpela siti bilong Iraq, oli bin salim toksave long toktok wantaim Saudi Arabia gavman, ol haijeka ia i stat toktok tu wantaim ol ofisal bilong Iraq.
Liklik taim bihain, oli bin lusim olgeta pasindia na kru bilong balus.
100 pasindia na kru, 40 British na wanpelaAmerican - tupela kantri em tupela i save paitim Iraq sampela taim.
Iraq i gat belkros tu agensim Saudi Arabia.
Oli rereim rot nau bilong salim ol pasindia bilong balus i go long ples bilong ol.
OL SOLO DELIGET I SAINIM AGRIMEN LONG TOWNSVILLE!
Wanpela militia lida bilong Guadalcanal long Solomon Ailan i tok em i hamamas long wanem oli sainim ol tokorait bilong pinsim ol pait namel long tupela lain.
Sean Dorney ripot olsem, oli sainim tokorait tete long Garbut Airfos Base insait long Townsvill siti long Australia, we 130 ol deliget oa mausman i bin stap insait long ol toktok inap long sikispela de.
000 pipol bilong Malaita em oli bin sidaun long Guadalcanal, i tok em i taim nau bilong wok bung wantaim.
Samting olsem tu-tausen sapota bilong Palestine long Australia, i bin wokim wapela protes mas igo long embesi opis bilong America long Sydney, bilong soim belheve bilong ol long trabal em i kamap long West Bank na Gaza long Middle East.
Dispela protes bilong ol, oli bin soim bikpela belhat tru na oli kukim fleg bilong Israel na ol Israel iunifom tu bilong pilai soka.
Wanpela taim, ol protesta i bin traim long brukim banis bilong polis arasait long opis bilong America long Sydney, tasol ol polis i bin suwim ol igo bek.
PETER REITH INO BIN YUSIM KARANGI TELEKAD BILONG GAVMAN!
Wampela ripot i kam aut pinis em i tokaut long husat tru i bin wok long yusim wanpela telekad bilong wanpela gavman minista na oli bin kamapim taraipela bil em i kos long 50-tausen dola.
Niusman John Thompson i ripot olsem, Solicitor General bilong Australia i painim aut olsem, Workplace Relations Minister Peter Reith ino hasua long ol telepon kol em telepon kampani i bin sasim igo long telekad bilong minista.
Em i tok, minista i hasua tasol long kos bilong telekad em pikinini boi bilong em i bin yusim.
1993 em i bin givim telekad long bikpela pikinini boi bilong em, nem bilong en Paul, taim em i laik go holide long Western Australia, nogut em i lus na i laik ringim papa bilong em.
Long dispela Paul Reith i bin lusim moa long 900-dola taim em i save ringim papa bilong em.
Tasol bihain oli painim aut olsem, sampela lain i bin wokim long yusim dispela telekad na bringim kos bilong ol telepon kol igo antap long 50-tausen-dola.
Peter Reith nau i tok, em i orait em yet bai peim dispela.
Tasol Solicitor General bilong Australia i givim pinis wanpela toksave long Gavmans tede, em i tok klia olsem, Mr Reith ino bin hasua na ino nap peim bek dispela moni.
Em i ken peim bek tasol moni em boi bilong em i bin lusim.
Dispela ripot i tok tu olsem, Paul Reith i mas peim tu moni bilong ol telepon kol em yet i bin mekim long dispela kad.
PRESIDENT BILONG AMERICA BAI GO STAP LONG MIDDLE EAST MITING!
Wanpela miting bilong ol wol lida bai kamap long Egypt tumora bilong toktok long ol pait na trabal namel long Israel na Palestine.
Lida bilong Palestine, Yassar Arafat, na Praim Minista bilong Israel, Ehud Barak, tupela wantaim bai stap long miting.
Tasol wanem samting Israel na Palestine autoriti bilong Yasser Arafat i tingting long kamapim long dispela miting em long - ceasefire tasol, ino bilong gohet ken long ol toktok bilong peace oli save wokim bipo.
Ol pait na trabal long dispela wik i pinis i kilim pinis klostu 100 pipal, planti long ol oli Palestine pipal.
President Bill Clinton bilong America i tok wanpela bikpela samting long dispela miting em long painim rot bek igo long ol toktok bilong peace oli bin wok long mekim bipo.
President bilong Serbia i tok em i tru ol bai holim eleksdan bilong paliment long 24 de bilong mun Disemba.
Dispela toksave i kamap bihainim pundaun bilong president Slobodan Milosevic.
Slobodan Milosovic i lusim wok bilong president bihainim ol bikpela protes bilong pipal bilong kantri long mun i pinis.
Na nau yet nupela President bilong Serbia, Vojislav Kostunica, i bin wokim nambawan wokabaut bilong em igo long narapela kantri.
Em i bin go long France wantaim ol narapela lida bilong European Union.
Dispela em i nambawan wokabaut bilong em lusim Belgrade stat long taim em i kisim wok olsem president long wiken igo pinis.
Oli kilim idai pinis tripela pipol insait long ol niupela pait ken long Aceh provins bilong Indonesia.
Wanpela polisman i bin wanpela long ol despela tripela idai.
Polis i tok ol rebel bilong Aceh Separatist muvment i bin hait na kilim despela polisman.
Insait long narapela birua ol sekuriti ofisa i bin sutim idai wanpela man bihain long oli sutim tok olsem em i bin sut long ol pastaim na ol soldia i bin sutim idai wanpela rebel insait long North Aceh.
Nau yet i gat ol ripot olsem planti tausen ol vilis pipol insait long Milla Sub District i bin ronawe bihain long ol i wok long poret olsem ol sekuriti fos bilong Indonesia bai paitim ol bilong bekim wanwok bilong ol.
Long mun igo pinis Indonesia na Free Aceh muvment i bin tokorait long sukurim narapela tripela mun moa bilong pasim ol pait, tasol i luk olsem despela ino karim kaikai bilong daunim ol trabel.
Bikpela bos bilong Australia Ami, Lieutenant-General Peter Cosgrove, i tok Australia bai rereim ol soldia bilong go mekim peace-keeping wok antap long Solomon Islands.
Australia Foren Minista Alexander Downer i tok Australia na New Zealand bai givim ol soldia bilong ol bilong stap insait long wanpela intanesanal tim, em bai go lukautim peace agreement oa tok orait bilong bel-isi namel long tupela lain militia long Solomons.
Lieutenant-General Cosgrove i tok dispela intanesanal tim bai wankain olsem Peace Monitoring Group antap long Bougainville, em igat samting olsem 150 soldia bilong Australia i stap long en.
Em i tok ol soldia bilong em i wok long bisi tru long ol peace-keeping wok insait long East Timor, tasol narapela lain soldia bai redi bilong go long Solomon Islands.
Bikpela ren tru i bagarapim sentral na sauten Vietnam, na i kamapim bikpela bagarap moa yet antap long ol bagarap ol hai-wara i bin kamapim bipo na i kilim planti handret pipal pinis.
Insait long the Mekong Delta, we ol taraipela hai-wara i kamap na wokim taraipela solwara insait long bus, mak bilong wara i wok long go antap ken bihain long em i bin go daun liklik pinis sampela wik igo pinis.
Ol relief woka -- pipal i wok long givim halvim -- i tok mak bilong wara bai mas go antap yet inap long sampela de.
Long sentral hailens provins oli kolim - Dac Lac, ol ofisal i tok 200-tausen pipal i laikim tumas bikpela halvim bihain long taim taraipela hai-wara i bin kam na brumim klostu 6-tausen haus igo aut olgeta, na putim moa long 4-tausen hekte graun bilong wokim ol fam tambolo long wara.
Mak bilong hai-wara i antap yet na i ken bagarapim pipal yet.
Ol hai-wara long ol dispela wik i pinis i bin kilim planti pipal.
Mak bilong ol pipal i dai pinis nau i kisim 362.
France na Northern Italy.
France istap long Mediterrian.
10-pela ol haus.
Wanpela-ten tri ol pipol blong dispela villis iwok long lusim yet na ino klia sapos graun i karampaim ol, oa oli bin igo long sampela hap taim dispela buria ibin kamap.
452 kilomita long wanpela aua insait long dispela 20-minit ron long Meglev test track klostu long Tokyo.
South Korea long tumoro tunde.
Insaet long ol niupela pait i bin bruk ken namel long ol Muslim na Christian long Ambon long Easatern Indonesia, director blong wanpela Muslim hausik i bin dai long bomblast.
Antara niusagensi, blong Indoinesia i tok man ia, Paing Suryaman, director blong Al Fatah hausik, i bin wok long traim long brukim tupela laen yangpela pipal husat i bin wok long pait, we longen wanpela long ol i bin tromoi wanmpela homemade bom.
Sampela arapela pipal yu i bin kisim bagarap long despela bomblast.
Long dispela taim, oli gat ripot long tupela pipal i dai pinis longol pait bihaenim politiks, long Indonesian Aceh province, tru em i gat agreement long nogat pait i mas kamap, namel long gavman na ol rebel forces.
Polis i tok despela tupela pipal i bin dai long pait long gan oa shoot-out wantaem ol security ofisa husat i bin wok long patrol raon long East Aceh.
Tasol wanpela separatist rebel tokman i tok wanpela long despela tupela pipal i dai pinis, em i bin wanpela civilian na em ino blong despela movement.
Franis Gavman bai halivim sampela niusman meri blong Pasifik long moni blong lukautim 8th Festival of Arts long ol nius-ripot long New Caledonia long wik bihaen.
Long signing seremoni long Fiji tede, niupela French High Commissioner, Jean-Pierre Vidon, i tok kantri blong em i hamamas long stap insaet long wok blong halivim Pasigfik media long nius ripot long despela South Pacific Festival of Arts.
Vidon i tok em i laik lukim ol pasifik ailan i save tok englis na ol ailan i save tok Franis olsem New Caledonia, Franch Polynesia na Wallis na Futuna i givim igo i kam oa sanisim planti moa nius stori namel long ol.
Despela festival, bai oli holim long Noumea, stat long namba-23de blong mun October, bai i gat moa long tu-tausan-faiv-handret ol artist, dancers na mucician i kam long ol Pacifik ailan.
Vais-President long Jakarta.
Ol tu ibin askim Vais-President blong Indonesia Megawati Sukarnoputri long givim halivim blong en long daunim dispela heve long West Papua.
Ol ofisal i tok, nambatri Asia-Europe Meeting dispela wik long Seoul, bik taun bilong South Korean, bai wanpela long ol bikpela samting long ajenda bilong miting bilong tupela.
Oli tok dispela tupela lida bai traim long wanbel long wanem samting bai oli toktok long en long dispela miting long Seoul, taim oli toktok long ol heve i wok long kamap long Asia.
Dispela tupela lida i save holim miting bilong tupela yet wanwan taim bihain long olgeta sikispela mun.
Narapela samting bai tupela i lukluk long en em long wanpela askim bilong Indonesia bai Malaysia i legalise oa oraitim sindaun bilong 160-tausen pipal bilong Indonesia insait long Malaysia.
Dispela 160-tausen pipal i bin brukim loa na go insait long Malaysia bilong painim wok long hap.
Mr Wahid bai lusim Langkawi ailan bilong go long Seoul long Trinde.
Oli salim pinis moa long 820-tausan tiket blong Paralympic Games em bai i kamap long Sydney.
Despela namba em i stap antap moa long ol tiket em oli bin salim blong ol lastpela Game em i bin kamap long Atlanta, we oli bin salim hap-million tiket tasol.
Opening seremoni blong Sydney Paralympic Gamaes, bai i kamap long Trinde nait.
Ol tiket blong ol kain pilai, em planti pipal i save laik go lukim, oli salim olgeta pinis tasol ol day passes blong ol events, planti i stap yet.
Em i gat aninit long wan-tausan tiket tasol, oli no salim yet blong closing seremoni.
Ol Customs Ofisa i bin painim narapela bot i pulap long ol illegal immigrant oa pipal blong narapela kantri husat inogat tokoraet long kam, long Australia north coast.
Customs Coastwatch i bin painim na pulim wanpela bot em i bin wok long karim tripela-ten-tri pipal long Ashmore reef.
Oli wok long redi long karim ol despela pipal i kam long Australia mainland, we bai oli givim ol igo long l immigration ofisa.
RED SEAS, oli kolim long Sharm El-Sheikh.
Tasol lain blong Egypt ino bin laik toktok planti long en na ibin promis olsem bai oli nap kamapim wanpela tingting stret long taim miting bai kamap.
Papua Niugini gavman ibin saspendim wanpela long ol provinsal gavman bilong kantri, na em ibin tok lukaut olsem bai em inap long saspendim narapela provinsal gavman tu.
Niusman Richard Dinnen i ripot olsem PNG gavman i wok long traim long klinim ol provinsal edministresen, tasol ol provinsal lida i wok long tok lukaut olsem wokbung na wokpren bilong ol wantaim Nesenel Gavman bai bagarap.
Ol provinsal gavman bilong Papua Niugini i save wok kolostu long kain wei ol stet na territori gavman bilong Australia i save wok.
Tasol, insait long Papua Niugini, nesenel gavman igat paua bilong saspendim ol provinsal gavman.
Long stat bilong dispela mun, em ibin saspendim provinsal gavman bilong Western provins, na nau em i rausim pinis ol paua bilong Southern Highlands provinsal gavman.
Na, em ibin tok lukaut olsem bai emi saspendim Enga Provinsal gavman sapos em ino bihainim ol toktok bilong Kebinet.
Ol papa-graun long Southern Highlands em igat planti risosis, i wok long sapotim provinsal gavman bilong ol, na ol i tok olsem bai ol i blokim ol rot igo long ol risos projek sapos nesenel gavman ino rausim dispela saspensen long provinsal gavman bilong ol.
Wanpela miting bilong toktok long ol pait na trabel namel long Israel na ol Palestine pipol bai op tete long Sharm El-Sheik insait long Egypt.
Ehud Barak, tupela bai stap long dispela miting.
12-pela haua bihain.
107 pipol ibin dai long West Bank na Gaza Strip insait long ol pait em i go het inap long tupela wik.
Middle East em samting olsem 106 pipol i dai pinis long en.
Taim em ibin toktok long wan-tausen deleget long namba-104 miting bilong Inter-parliamentary Union insait long Jakarta, Mr Wahid ibin tok long Israel na Palestinian Authority long tupela i mas mekim ol wok nau bilong bringim pis.
Em i tok, insait long dispela wok ol i mekim, ol i mas redi long mekim sampela sakrifais tu.
Pastaim, Haus Spika Akbar Tanjung ibin tok olsem, em i sapotim ol pipol na lain i mekim ol toktok na wok bilong bringim pis insait long Middle East.
Insait long dispela tupela wik igo pinis, igat planti protes na mas i kamap insait long Indonesia egensim Israel.
Indonesia igat wanpela long ol bikpela Muslim populesin long wold.
Delegesin bilong Israel ino bin go long dispela miting bilong Inter-parliamentary Union insait long Indonesia long wanem ol i poret long trabel bai kamap.
Inter-parliamentary Union i save bungim-wantaim ol palamen grup bilong 138 kantri long wold.
American amphibious assault ships carrying two-thousand troops have arrived off Yemen to provide a secure place for U-S investigators probing the terrorist bombing of the warship, Cole.
Defence Secretary, William Cohen, says a helicopter carrier and two other vessels have arrived to provide extra berthing for the small army of U-S investigators in Aden.
The estimated two-thousand American troops aboard the ships will also be on hand to provide additional security if needed.
Mr Cohen says the Yemeni government has provided everything the United States has asked for since the suicide bombing in Aden last week which killed 17 sailors and injured 38 others aboard the guided missile destroyer.
Cole, which was being moored for refueling during a brief stop in Aden.
Mr Cohen has not ruled out military action if the United States determines that another country was behind the attack.
Papua New Guinea Gavman i wok long kisim ol toktok kros na belhat long tingting blongem long suspendim Southern Highlands Provincial Gavman.
Richard Dinnen i ripot olsem sampela Gavman memba i kros long despela decision.
PNG Gavman i bin mekim tok-promis long em i rausim olgeta kain paul-pasin na corruption em i save pulap na bagarapim provincial Gavman system.
Em i bin suspendim pinis tripela provincial administration na i luk olsem em bai i rausim tu narapela tupela moa.
18) mun taim.
Ol Provincial governor i save sindaon olsem ol memba blong National Parliament, na planti moa long ol i save sapotim Gavman tasol ating nau bai oli mas tingting gut pastaem longen long nau.
Ol papa-graon long Southern Highlands i tok bai oli blokim oil na gas development project, sapos oli no putim bek provincial gavman blong ol long mekim wok blong ol.
President Abdurrahman Wahid blong Indonesia, i kamap pinis long Malaysia, blong holim ol toktok long ol wok pren namel long tupela kantri.
Foreign Minister blong Malaysia, Syed Hamid Albar, i bin bungim Mr Wahid long Langkawi ples balus.
Em bai bungim Prime Minister, Mahathir Hohamad sampela taim tete, na bihainim wantaim ol delegations blong ol.
Tupela lida bai toktok long heve blong ol woka blong Indonesia long Malaysia, wantaim tu Europe-Asia summit na Organisation blong Islamic Conference.
Ol lida blong dispela tupela kantri i tok oraet pinis long bung long olketa sikispela mun, blong strongom ol wok bung namel long tupela kantri.
Lain blong Human rights i tok lukaut pinis long Indonesia olsem, tambu i putim long noken flaim separatist flag insait long province blong West Papua, bai nap kamapim moa trabel na pait.
Maus-man blong Human Rights Watch Grup, em ofis blong em i stap long America, Joe Saunders, i tok, dispela tambu bai sikirapim bel-kros na kamapim ol nupela pait namel long sekuriti fosis blong Indonesia na ol pipal blong Papua.
Long stat blong dispela mun, 30 pipal ibin dai long ol trabel na pait i bin kamap taim polis i bin rausim Morning Star Flags, long taun blong Wamena.
Moa long ten-tausen ol settlers nau i wok long stap yet insait long ol militari na polis kompaun long Wamena bihain long dispela trabel i bin kamap.
Polis i tok lukaut pinis olsem, bai oli usim fos agensim husat i kamap trabel, tasol ol separatist i promis pinis long noken bihainim oda ikam long central gavman.
Ol negotiator blong Palestine na Israel i statim pinis miting blong ol long Sharm el-Sheikh, long Egypt.
Oli wok long holim dispela miting blong painim rot long pinisim ol trabel na pait em i kilim pinis wan-handred pipal na bagarapim tri-tausen pipal.
Nius-man Ben Wilson i ripot olsem, oli no bilip tumas long kamapim wanpela agrimen long dispela miting.
Sampela taim tete, President blong America, Bill Clinton i bin kisim balus igo bek long Washington.
President Clinton na ol adisers i ting, sapos oli no kamapim wanpela agrimen insait long sampela hawa, bikpela trabel bai kamap ken olsem dispela i bin kamap long West Bank na Gaza Strip, we tupela pipal i bin dai long en na moa long 60 pipal i bin kisim bagarap long en.
Plen blong sumatin long boycot long skul long University blong South Pacific long Suva, tede, ino bin kamap, klostu olgeta sumatin i bin go long class.
USP Students Association i bin askim long oli holim despela boycott blong protest long kain blong University administration long em ino laik harim na stretim ol wari blong ol sumatin.
Vice-chancellor blong University Ezekia Solofa husat bai i pinis nau, i bin givim toklukaut olsem despela boycott ol sumatin i bin laik mekim, ino stret long loa ma husat ol sumatin i stap insaet longen, bai oli mekimsave long ol.
Protest blong ol sumatin, i kamap wanpela de pastaem long bikpela laen i lukautim university, USP Council bai i holim miting blong makim wanpela man blong kisim ples blong Esekia Solofa olsem vice-Chancellor.
Foreign Affairs Minister blong New Zealand, Phil Goff i tok, ol ofisa blong Australia na New Zealand, bai igo long Solomon Islands klostu long toktok long husat tru bai stap insait long wanpela pis monitoring grup na wanem kain ol heve bai oli bungim.
Cabinet blong Neq Zealand i agri pinis long jonim wanpela peacekeeping fos blong 100 ikam long Australia na ol narapela kantri.
Namel long ten na 20 pipal blong New Zealand wantaim tu ol sivlian, sivilian polis na ol ofisa blong Ami, bai jonim dispela multinational fos.
Dispela lain blong New New Zealand, bai noken karim ol gan.
Long dispela wik, tupela militia grup blong Solomon Islands i bin sainim wanpela peace agrimen bihainim ol pait oli wok long mekim inap klostu tupela yiar.
60) pipal i dai pinis insait long ol dispela trabel na pait namel long ol militia blong Guadalcanal na Malaita islands.
000 pipal blong Malaita long ol ples blong ol.
Sydney tete long moning.
Em ibin wok na pait longpela taim tru long rait bilong ol Aboriginal oa asples pipol bilong Australia.
Bihain, em ibin kamap Hetman bilong Dipatmen bilong Aboriginal Affairs.
Planti long ol i tok, sampela taim, kain pasin bilong Dokta Perkins i save mekim ol ino save wanbel wantaim em, tasol ol ibin tok, em ibin mekim bikpela na gutpela wok tru long laif bilong em.
John Howard, ibin tokaut long respek bilong em long Dokta Perkins.
Dokta Perkins ibin opim rot bilong ol arapela asples pipol bilong Australia.
Dokta Perkins em i bilong Arrenrnte Aboriginal pipol insait long Central Australia.
Em tu ibin wanpela gutpela bisnisman.
Australia i tok olsem, em bai givim halivim kwiktaim long Papua Niugini long stretim na wokim gut ken militeri fos bilong en.
Sir Mekere Morauta, insait long PNG Palamen tete long stretim ol heve ibin stap longpela taim na i wok long bagarapim defens fos.
Mr Howard i tok, sampela sinia ofisa bilong Australia ibin go raun long Port Moresby long givim halivim long painimaut wanem samting militeri bilong Papua Niugini bai nidim long taim-bihain.
Praim Minista Howard i tok, Australia bai stap insait long wok bilong kamapim senis long PNG Defens Fos.
Mr Howard i tok, Australia i hariap long halivim PNG long lukautim defens na sekuriti bilong en, long wanem em i sapotim ol narapela progrem bilong Morauta Gavman bilong kamapim ol senis long politik na ekonomi bilong PNG.
Pacific Islands Forum em bai kamap long Kiribati.
Dispela Waigani Convention em i wanpela rijonal agrimen em i tok long ol kantri imas daunim oa ol i mas putim tambu long olgeta kain posin-pipia i go insait long eria bilong ol.
Dispela agrimen i karamapim wei ol i mas lukautim na muvim-nabaut ol posin-pipia na noken tromoi ol insait long Pacific.
1993, tasol 6-pela moa kantri bilong Pasifik i mas sainim na tok long bihainim, pastaim long ol iken stat bihainim insait long rijon.
Indonesia ibin lusim-pastaim wanpela taim em ibin makim bilong ol i mas daunim ol independens fleg insait long West Papua Provins, long wanem ol i poret long trabel bai kamap.
Polis insait long Jayapura i tok, ol ibin kamapim wanpela agrimen namel long ol sekuriti fos, gavana bilong West Papua na Presidium of the Papua Council em i laikim independens.
Polis i tok, long dispela taim ol independens lida i wok long tokim ol pipol bilong ol insait long rijon olsem, ol i mas flai-im wanwan fleg tasol insait long wanwan distrik.
Ol ibin bringim despela ripot igo long wanpela meeting bilong Human Raits Commission- na oli lukim olsem ol pikinini iwok long slaim bodi bilong ol long liklik moni inap long 50 American cents.
Ripot itok ol Taxi draiva isave grisim ol skul meri long mekim ol pasin pamuk.
Ripot itok tu olsem- mak bilong ol pikinini istap insait long pasin pamuk isave igo antap long klostu long taim bilong krismas, olsem ol iken usim moni bilong baim ol present.
Australia isave istap insait long ol kain sutim tok olsem.
Monde long dispela 45-million dolla kompensaisen fund.
1-tausen 6-hundret na 9-pela-ten foa ol pei igo long ol dispela bagarap ol pipol ibin kisim longen.
72-million na 9-hundret-tausen dolla.
27-million dolla long stretim dispela hap moni oli bin sot long en.
Ol ibin mekim strongpela toktok ken long Papua Niugini gavman tete, long kempen bilong en bilong klinim provinsal gavman sistem bilong kantri.
Rachel Tigen i ripot olsem Nesenel Gavman i tok, em ino tru olsem dispela kempen bilong en, i bihainim pati-politik.
Dispela ibin mekim na deputi spika Sir Tom Koraea ino save, bai em i mekim wanem.
Koros long gavman ibin kam long ol opposisen memba na tu long ol memba bilong gavman yet.
Ol ibin koros long gavman ibin saspendim Southern Highlands Provinsal Gavman na long em ibin tok-lukaut long saspendim Enga Provinsal gavman sapos em ino harim tok bilong en.
Ol ibin sutim tok long PNG gavman long em i mekim dispela samting long strongim em yet long politik na ino bin rot stret bilong saspendim ol dispela provinsal gavman.
Praim Minista Sir Mekere Morauta i tok, dispela ino tru.
MIDDLE EAST TOK-ORAIT INO YET PASIM PAIT!
Wanpela tok orait bilong pinisim ol pait i kamap pinis namel long Israel na Palestine, bihainim miting bilong ol wol lida long Sharm El-Sheikh insait long Egypt, tasol pipal husat i wok long pait ino bihainim yet dispela tok prait.
Maski toksave i bin kamap pinis long dispela tok orait, ol pait i wok long gohet yet insait long West Bank na Gaza Strip namel long ol soldia bilong Israel na Palestine pipal.
Tok orait nau i kamap, i wanpela kaikai bilong ol hatpela toktok bilong kamapim belisi namel long Israel na Palestine em America i bin halvim tupela sait long kamapim.
Insait long dispela tok orait, em oli no sainim yet, i gat ol tingting bilong pinisim ol pait insait long ol Palestine teritori, wok i mas kamap bilong painim aut wanem samting i bin statim pait, na tingting bilong statim ken ol toktok bilong belisi namel long Israel na Palestine.
America i tok Israel Praim Minista Ehud Barak na Palestine lida Yasser Arafat tupela i wanbel pinis long salim ol top manmeri bilong tupela igo long Washington bilong gohet moa long ol toktok.
Ripot itok-Fopela ol olpela lida bilong Militia ibin sanap sapotim Indonesia long yar igo pinis na kamapim ol pait na trabel insait long East Timor ibin tokorait long tokaut long wanem samting ibin kamap- sapos ol iken tokaut klia olsem bai inogat ol heve ikamap long ol.
Nius Agency ripot olsem - ol ibin tokaut long despela insait long wanpela pas oli addressim igo long nem bilong United Nations Seucurity kansol na ol ibin raitim despela pas long namba 14 de bilong mun Octoba.
Despela fopela man ibin sutim tok long Inonesia military long traim kilim ol- pastaim long oli tokaut klia olsem armi ibin istap insait long kamapim ol despela trabel insait long East Timor- bihain long despela territory ibin vot long kisim Independence.
Joanico Cesario, Dominga Pereira, Cancio Lopez de Caravalho Despela fopela man ibin tokorait long tokaut long olegat trabel ibin kamap insait long East Timor na bilong bekim despela security kansol imas tokaut olsem bai inogat wanpela samting ikamap long ol.
54) ol militia lida, ol memba na advisor wantaim tu Aitarak Militia lida- Eurico Guterres usait istap long kalapus nau insait long Jakarta.
Insait long ol dispela yar igo pinis, ol stil-pasin na pasin bilong paulim moni ibin kamap long planti long ol dispela bisnis em gavman i papa long ol.
Ol lida bilong faifpela kantri long Africa i wanbel pinis long pulim bek ol soldia bilong ol lusim Congo Democratic Republic.
Niusmeri bilong mipela long Africa Sally Sara i ripot olsem, dispela tingting i kamap bihain long wanpela miting bilong ol lida em South Africa President, Thabo Mbeki i bin go pas long en.
Faifpela kantri i promis pinis long pulim bek ol soldia bilong ol.
Ol lida bilong Rwanda, Zimbabwe, Namibia, Uganda na Democratic Republic ov Congo i tok ol soldia bilong ol bai lusim pait hariap.
Ol man bilong United Nations i go pinis bilong monitor oa stap sambai taim ol dispela kantri i pulim bek ol soldia bilong ol.
Ol dispela U-N man bai stap bilong lukim olsem ol soldia bilong ol dispela kantri, i surik bek 15 kilomita lusim wanpela eria bilong ceasefire.
Tok orait bilong nau i bihainim planti wok na tok orait bilong belisi insait long Democratic Republic ov Congo em oli save popaia.
Ol lida bilong faifpela kantri em oli stap insait long dispela wo, oli wanbel pinis long holim miting ken insait long tupela wik, tasol oli no askim ol rebel lida tu bilong go.
Bikpela wok i stat pinis bilong traim banisim wanpela virus oa sik nogut em i wok long bagarapim planti pipal bilong Uganda long Africa dispela taim.
Oli kolim dispela virus long Ebola.
Husat man, meri oa pikinini i kisim dispela virus, i save dai kwik.
37 pipal i dai pinis long dispela sik em oli kolim long tok Ingilis, contagious disease -- minim olsem, em i save kalap nambaut long ol manmeri kwik taim tumas.
Kain wok bilong Ebola virus i olsem, taim em i kisim pinis wanpela man, dispela man bai stat lusim bulut na bulut bai noken stop inap man i dai.
Ikam inap nau, oli painim 75 pipal i gat dispela virus nogut.
Ebola virus i bin kilim 245 pipal insait long Congo ripablik, wanpela kantri klostu tasol long Uganda, faifpela yar igo pinis, na oli ting virus i bin kirap long Congo.
Niusmeri Anna Borzello, husat i stap nau long Gulu, i tok ol ripot i wok long kam yet olsem, planti pipal i wok long kisim dispela virus.
Ol plant kuarantin autoriti long Papua New Guinea i tok lukaut olsem, pipal i mas lukaut long ol kain binatang na sik em oli kam long West Papua boda, i ken bagarapim ol diwai na gaden kaikai samting long PNG.
Oli poret nogut ol dispela sik bai bagarapim ol wok didiman bilong kantri.
Chief Plant Protection na Quarantine Officer bilong PNG, Elijah Philemon i tok ripot i kamap pinis long tripela sik long boda eria em oli bagarapim banana na ol muli samting.
Mr Philemon i tok oli no save gut yet long ol hap we ol dispela sik i stap long en tasol oli ting oli stap long Tamil na Meruk rijen.
Toksave igo long ol pipal i save go-kam long boda long NOKEN bringim ol frut na gaden kaikai samting ikam long West Papua, sapos oli no sekim gut pastaim.
Oli sutim strongpela toktok agensim Papua New Guinea Gavman insait long Paliment, bihain long em i rausim paua bilong Southern Highlands provinsal gavman.
Gavana bilong Manus, Stephen Pokawin i sutim tok long gavman na i tok em i wok long traim long kontrolim ol bikpela divelopmen insait long dispela provins we igat planti risoses.
Southern Highlands em i wanpela provins husat i gat bikpela oil na gas.
OK TEDI main.
Govana Pokawin i bin toktok long taim bilong ol debate long Paliment.
Na nau yet, Deputi Oposisan lida Peter Peipul, i tok gavman em i wanpela - destructive force - oa wanpela samting nogut em i wok long brukim ol samting, na i wok long raun raun bilong rausim ol provinsal gavman long laik bilong en.
Niusman Richard Dinnen i ripot olsem ol papa-graun i wok long tok tu olsem, ol bai blokim oa pasim ol divelopmen projek.
Dinnen i tok P-N-G Gavman i promis pinis long klinim aut provinsal gavman sistem em i tok oli NO wok gut, oli pulap long ol kain sik nogut na planti korapsen i pulap long ol.
Em i saspendim pinis tripela provinsal gavman, na ating em bai rausim narapela tupela moa.
Tasol ol gavana bilong ol 20 provinsal gavman long kantri i ting Nesanal Gavman i wok long yusim ol dispela saspensen bilong strongim em yet, pastaim long eleksan em bai kamap long 18 mun.
Ol provinsal Gavana oli memba tu bilong nesanal paliment, planti long ol i save sapotim gavman, tasol nau ating bai oli tubel long sapos oli ken sapotim em o nogat.
Ol papa graun long Southern Highlands i tok ol bai blokim oa pasim ol oil na gas divelopmen projek sapos Nesanal Gavman ino givim bek paua bilong provinsal gavman bilong ol.
Taiwan na i tingting nau long igo long sampela hap.
Praim Minista ibin igat bikpela laik tru long painim wanem ol hap blong kisim moni halivim long en, olsem blong halivim gavaman long stretim gut ol heve blong moni em gavaman iwok long bungim nau.
Taiwan gavaman na ino gavaman blong China.
Deputy Praim Minista bilong Solomon Ailen Kemakeza itok- em bai askim ol pren kantri bilongen long halavim em wantaim moni long mekim ol wok aninit long townsville peace agreemen.
Kamekeza itok- em bai needim bigpela moni bilong stretim gut ken ol samting na ol bigpela wokproject bilongen.
Ol ibin girapim wanpela lain aninit long ministry bilong National Unity, reconciliation na Peace bilong bungim ol tingting long ol ol ilaik girapim.
Nau yet- ol bai kamapim tu ol bigpela senis insait long Polis Fos bilong Solomon ailen.
Commissioner bilong Polis- Morton Sireheti itok- polis fos igat need long bihainim ol gutpela bilong mekim ol wok, kisim ol niupela lain long joinim polis- mak bilong pe na gutpela rot bilong lukautim ol samting.
Ol bai girapim wanpela commision of Of Inquiry insait long Solomon Ailen- bilong lukluk long ol hap graun ol lain bilong ol narapela hap ibin baim insait long Guadalcanal- we planti ol ibin kamap longen.
National Redio- SIBC itok itok- girapim bilong despela commission i wanpela hap bilong ol peace toktok ol ibin sainim insait long Townsville namel long ol lain ibin istap insait long ol despela paitkros insait long tupela yar igo pinis.
Ol ibin sainim ol despela tokrait long pinis bilong wik igo pinis.
Nau yet- despela agreemen insait long Townsville itokat olsem- ol imas pasim pastaim ol wok bilong salim ol graun, kamapim ol wok bisnis na pipol igo sidaun long ol hap graun igo inap long commission i givim ripot bilongen.
Ol i tok ol tingting kros long graun tasol ibin kamapim ol pait namel long ol papa bilong graun long Guadalcanal na ol lain bilong ol narapela ailen- bigpela tru ol lain bilong Malaita.
Vais Foren Minista bilong Taiwan, Wu Tze-dan, i tok Taiwan bai noken pulim bek Embeseda bilong en lusim Solomon Islands, maski i gat ol tokwin i kamap olsem Solomons i wok long traim pulim moa moni ikam long Taiwan na tu em i laik rausim wokbung wantaim Taiwan na stat wokbung wantaim China.
Taiwan nius i tok makim Mr Wu long tok stap bilong Taiwan Embeseda long Honiara i mas gohet bilong strongim ol wokbung namel long Solomons na Taiwan.
Mr Wu i bin tok olsem bilong bekim sampela toktok bilong ol loaman bilong Taiwan long peibek long tingting bilong Solomon Islands Foren Minista, Danny Philip long wik igo pinis, long go long Beijing na ino long Taiwan.
Taiwan i salim pinis wanpela toktok igo long Solomon Islands bilong tokim em olsem, em ino hamamas long dispela pasin.
United Nations ibin rausim ken dispela askim blong em long askim Fiji long salim 127 ol soldia blong en blong igo stap insait long ol pis-keeping wok long Lebanon.
Oli bin kamapimm dispela askim bihain long ol lain sekuriti fos blong Israel ibin igo aut lusim Southern Lebanon.
Dispela tingting blong moa soldia i blong igo kisim na sidaun long hap eria blong dispela boda-mak.
Wanpela ripot em i kam aut long Vanuatu Ombudsman, Hannington Alatoa, i tok em bai gutpela long pasim Reginald Stanley, olpela deputi praim minista, long holim wanpela minista wok ken bihain.
Wanpela inquiry oa wokpainim i bin painim aut olsem Mr Stanley i bin paitim tupela pipal insait long wanpela bar long Port Vila, taim em i spak.
Oli tok em i bin burukim tu sampela samting bilong narapela man na em i bin givim oda long sutim na kilim narapela man long pistol.
Ripot bilong Ombudsman i bin sutim strongpela toktok tu long longpela taim tumas em oli bin lusim long glasim dispela trabal na em i tok, moa beta oli sasim em long ol kriminal sas.
Polis i bin lusim sikispela mun long glasim dispela trabal.
Report bilong Ombudsman nau bai go long Public Prosecutor.
Wanpela lain bilong Australia em isave was long ol tourist isave raun long painim pasin pamuk itok, em ino girap nogut long wanpela ripot bilong Unted Nations usait ibin makim Fiji olsem -em iwok long kamap long ples klia olsem ol tourist iwok long makim bilong igo raun pamukim ol pikinini.
Despela ripot ibin luksave olsem ol skul pikinini iwok long salim bodi bilong ol long liklik moni tru- inap long 50 cents mak.
Ripot itok- ol despela pikikini ikam long ol eria inogat ol samting, ol papa mama bruk maret, ol despela isave ronwe long haus na bigpela tru long ol despela ikam long ol settlemen isave bungim bigpela heve.
Ripot itok- sampela man bilong Australia istap insait long ol sutim tok bilong samting oli kolim Child Sex Tourisim- or igo giaman raun bilong pamukim ol pikinini.
Paula Fitzgrald bilong wanpela lain bilong Australia oli kolim End bilong Pacific imas strongim ol lo bilong ol i lukautim despela pasin bilong bagarapim ol pikinini.
Morning Star iwok long flai yet.
Pastaim ol ibin makim taim ikam inap tete long daunim flag bilong ol lain em ol ilaik bruk lusim Indonesia longen insait long Jayapuratasol oli sukurim taim ken longen- taim ol pro- Independence Papua kansol ilaikim wanpela meeting wanmtaim President Abdurrahamn Wahid, usait nau istap autsait long kantri igo inap long Sande.
30) insait longinsait long South West taun bilong Merauke.
Wanpela mausman bilong Polis itok-ol ino flaim national Flag bilong Indonesia insait long ol despela taun, tasol ol polis inolaik mekim wanpela samting yet long despela.
President Wahid ibin tok pastaim olsem- ol iken flag bilong ol or Morning star wantaim tu flag bilong Indonesia- na flag bilong ol imas flai aninit long flage bilong Inonesia.
Nau yet- West Papua inogat hetman bilong Polis- bihain tasol long wanpela kuik tinting bilong senisim Brigadier General Sylvanus Wenas- usait ibin holim despela wok inap long wanpela yar.
Palestine na Israel iwok long kamap klostu long bihainim ol tokorait bilong pinisim ol pait- em ol ibin tokorait longen insait long wanpela meeting insait long Egypt long tunde.
Ben Wilson ripot olsem-iluk olsem ol trabel iwok long igo daun, tasol tupela wantaim iwok long was long wanpela narapela.
Gaza Strip- we oli opim ken ples balus bihainim ol tokorait insait long Sharm el-Skeik cease-fire agreemen.
Tasol, tupela sait wantaim, Israel na Palestine itok, ol tingting kros istap strong yet na despela ol tokorait iken isi long brukim daun ken.
Palestine- we em iken larim ol pipol bilong palestine long raun igo ikam namel long ol city.
Tasol, bigpela hap tambu- bilong tambauim ol pipol bilong Palestine long inoken igo insait long Israel, nau istap yet.
Ok Tedi Mining Limited na Ok Tedi Mining na Allied Workers Union ibin kamapim dispela agrimen long dispela wik, na bai ol i sainim tete.
Tupela nius-magasin bilong Pasifik i tok, bai ol i bungwantaim long kamapim wanpela magasin tasol bilong olgeta hap bilong rijon.
Pacific na wanpela bilong south Pacific.
Long mun June, ol ibin tokaut olsem wanpela magasin em ibin stap longpela taim tru long rijon, Pacific Islands Monthly, bai pas.
Papua New Guinea, aninit long wanpela niupela halavim bilongen igo long PNG Defence Fos.
Ricard Dinnen ripot olsem- Gavman bilong Australia bai rerem ol halavim bilong kamapim ol senis na stretim gut ken ol wok bilong PNG Defence Fos.
Australia iwok long halavim Papua New Guinea long stretim gut ken ol wok bilong defence bilong Papua New Guinea em ibin wokim long bungim planti ol heve.
30) desapos sampela bigpela trabel ikamap.
Australia bai mekim ol wok longen.
Defens minista bilong Australia- John Moor itok- ol iken apim despela namba igo bigpela moa long bihain taim bilong ol igo istap insait long Papua New Guinea.
Australia na Papua New Guinea ino tokaut long hamas tru bai kos aninit long despela halavim.
Praim minista bilong Papua New Guinea, Sir Mekre Morauta ibin askim ol provincial Gavena long inoken autim ol krangi tingting, long National Gavman i rausim ol pawa long ol provincial gavman.
Cabinet bilong Papua New Guinea- ibin rausim pawa bilong Southern Highlands na Western Provincial Gavman- na ibin givim tripela wik long Enga Provincial Gavman long beckim ol askim- or sapos nogat- em tu bai kisim wankain mekimsave.
Ol Gavena bilong Province ibin sutim tok long National Gavman long gat ol narakain plan em ino bihaenim stret loa.
Tasol Praim Minits-Morauta itok- ol ibin rausim ol pawa long wantaim- ol despela gavman ino bin bihainim ol tingting bilong Cabinet.
Sir Mekere itok- long despela kes bilong Enga- Gavena Peter Ipatas ibin pasim rot bilong wanpela wokpainim- tasol em igat inap taim yet long bekim.
Abdurrahman Wahid, bai makim nambawan yar bilong em long paua long Fraide.
Dispela anniversari i kamap long wankain taim ol politikal trabel i wok long go het long kamap long Indonesia, we igat ol lotu na independens trabel i kamap long Maluku Islands, West Timor, Aceh na West Papua.
50 kantri long dispela yar igo pinis, bai stap ken long narapela kantri taim dispela anniversari i kamap.
Amien Rais, ibin sutim tok long Mr Wahid long em i save lusim bikpela taim tumas long raun long ol arapela kantri na i lus-tingting long ol pipol bilong em.
9-Billion Dola long halivim Indonesia long yar bihain.
Vanuatu i bin mekim sampela toktok pinis long wanpela agreement em i wok long pulim planti toktok kros, we bai wanpela kampany blong Thailand i bekim oa peim dinau blong Vanuatu gavman.
Praim Minista Barak Sope i bin tokaut stret long dispela wik olsem dinau blong Gavman i stap klostu long seventy-million American dola.
Aninit long despela agreement wantaem Thailand kampani, Apex, long despela faivpela yiar i kam, Vanuatu bai i save kisim moa long 450-tausan dola long wan wan mun i kam long Apex, blong peim dinau long police force blong kantri.
Chairman blong kampany, em long Amahendra Gosh, husat em i Honorary Consul blong Vanuatu long Thailand.
Tokman blong Gavman, Geoffrey Lahua i tok Apex i laikim usim tax haven status blong Vanuatu oa scheme em Vanuatu i gat we ol bisnis i laik investim moni blong ol long kantri ino save peim takis.
Lain Opposisen tu i laikim bai Peter Reith i mas lusim wok bilong em olsem Minista.
Praim Minista John Howard yet i mas statim dispela samting.
Opposisen long pilai politik.
Mr Reith i mas lusim wok olsem Minista.
BRA) i tokaut pinis long wari bilong en long wanpela nupela tok orait namel long Australia na Papua New Guinea.
Wanpela toktok em oli bin givim aut makim B-R-A, Komanda Jeneral Ishmael Toroama i tok dispela tok orait i makim wanpela samting nogut em i ken bagarapim peace process sapos em i toktok long givim ol nupela samting bilong strongim PNG difens fos long Bougainville.
Em i tok, em bai gutpela sapos oli lusim 15-milian dola dispela tok orait i bin kostim, long ol wok bilong daunim sik AIDS em nau i wok long bagarapim pipal bilong PNG.
Fiji, ating ibin mekim na ol ibin rausim gavman bilong Praim Minista Mahendra Chaudry long mun Mei.
Jahir Khan, ino bin givimaut nem bilong ol dispela pipol.
Fiji ami i lusim pinis tripela wokman bilong nesanel brotkasta, Radio Fiji, bihain long oli pulim ol na oli bin wok long askim ol ol kain askim long wanpela nius oli raitim.
Ol soldia i bin pulim dispela tripela Radio Fiji wokman long haf-pas-ten yet long moning na holim ol inap tede apinun taim oli lusim ol nau.
Tripela ia em long ekting Chief Executive Francis Herman, News Director bilong em Vasiti Waqa na niusman Maca Lutunauga.
Ami i bin koros long wanpela nius stori em i tok olsem, ami ino laikim tingting bai Vais President i wok pastaim olsem President na Commander-In-Chief blong Fiji Ami, long wanem ku lida George Speight i bin nominetim em.
Ami i tokim dispela tripela man olsem, ating ol bai sasim ol yet long wanem oli no tokaut long husat tru i bin tokim ol long dispela stori.
Foren Minista blong Indonesia, Alwi Shihab i tok, em bai stap namel long ol minista blong gavman husat bai lukluk raun long Australia sampela taim long mun bihain.
Antara niusejensi blong Indonesia i tok makim toktok blong Mr Shihab long tok olsem, Tred Minista, Luhut Panjaitan na Chief Economic Minister, Rizal Ramli, bai lukluk raun long Australia long Novemba 25 na 26.
Bai oli mekim dispela lukluk raun blong traim strongim tre wok namel long Indonesia na Australia.
Foren Minista i bin tok tu olsem, President Abdurrahman Wahid bai pasim pastaim ken lukluk raun em i bin tingting long mekim ikam long Australia long mun bihain.
Antara i tok makim toktok blong Mr Shihab long tok olsem, tingting blong President long bungim ol lida blong Australia, em i bin pasim planti taim pinis, bai noken kamap long mun Novemba.
Papua Niugini i mas wuas gut long bikpela heve bilong sik-H-I-V.
H-I-V long Papua Niugini i kamap bikpela tru, na insait long dispela yar igo pinis, namba bilong pipol ibin kisim dispela sik, i go antap long 30 pesen.
Em i tok, planti long ol pipol em krismas bilong ol i aninit long 30 yar, igat dispela sik, na dispela sik i wok long kilim planti meri na ol pikinini.
United Nations Human Rights Commission i wok long toktok strong long ol i mas kirapim wanpela wok-painim bilong lukluk long kain samting Israel ibin mekim bilong pasim ol trabel ibin kamap ino longtaim igo pinis long ol Palestinian territori.
Ol ibin givim wanpela draft resolusen igo long dispela miting insait long Geneva em i tok long ol i mas mekim kuik wanpela wokpainim long ol pait na trabel em 112 pipol ibin dai long en.
Planti long ol dispela pipol ibin dai, em ol Palestine pipol.
Bai ol i nidim sapot bilong 27 long ol 53 memba bilong dispela Komisin, long ol iken vot long en long wanpela spesol miting.
Na nau yet, ol foran minista bilong ol Arab kantri em ol i holim miting long Cairo long Egypt, ibin tok long olgeta i mas blokim Israel.
Oli askim opis bilong U-N Hai Komisin bilong Human Raits long halvim ol wok bilong kirapim bek Solomon Islands bihainim ol trabal na pait insait long dispela tupela yar igo pinis.
Embeseda bilong Solomon Islands long European Union, Robert Sisilo i bin askim U-N long dispela makim gavman bilong em.
Oli laikim Hai Komisin bilong Human Raits long salim wanpela lain saveman igo bilong lukim ol samting long Solomon Islands na skelim kain halvim kantri bai laikim.
Bai oli askim dispela tim long bungim na toktok wantaim ol gavman autoriti long Honiara na makim ol wok em ol bai halvim.
Gavana blong Southern Highlands Provins long Papua New Guinea, i statim pinis wanpela kot-kes agensim tingting blong National Gavman long rausim ol pawa blong em.
Anderson Agiru bai askim Suprim Kot long mekim tingting long dispela tingting kebinet i bin mekim long wik igo pinis long senisim em wantaim wanpela edministreta long lukautim wok blong Provinsal Gavman inap long 12-pela mun.
Gavana Agiru bai tokim kot olsem, dispela lo oli bin bihainim long rausim em long wok, ino stret aninit long mama-lo blong kantri.
Dispela tingting blong gavman long rausim Provincial gavman long Southern Highlands, i kamapim pinis planti bel-koros namel long ol politisen.
Em i namba tri provinsal gavman oli rausim pawa blong em na i luk olsem narapela provinsal gavman ken bai lusim pawa blong em klostu.
Praim Minista blong Solomon Islands bai lukluk raun long Taiwan, blong traim strongim ol wokbung namel long tupela kantri.
Dispela tingting blong mekim lukluk raun, i bihainim ol toktok namel long ol ofisa blong China na Foren Minista blong Solomon Islands, Danny Philip.
Lukluk raun blong em, i bin kamapim tok-win olsem, ating Gavman blong Solomon Islands bai pasim wok pren wantaim Taiwan na statim wok pren wantaim China.
Insait long wanpela toktok oli bin autim tete, Praim Minista Manasseh Sogavare i tok, lukluk raun blong em igo long Taiwan i soim laik blong kamapim strongpela wokbung namel long tupela kantri.
Wanpela edvaisa blong Mr Sogavare i tok, em i tru Praim Minista na Foren Minista i tok sori pinis long embeseda blong Taiwan long Honiara, bihainim ol kain tok-win long wokbung bilong tupela kantri insait long dispela dei igo pinis.
Polis blong Sri Lanka i holim kalabusim faivpela memba blong Tamil, long wanem, oli ting oli bin pairapim wanpela bom long kapital Colombo, em i bin kilim tripela pipal na kamapim bagarap long 21 ol narapela pipal.
Polis i tok, oli bin wok long painim ol dispela pipal bihain long wanpela man i bin pairapim dispela bom we em yet ibin dai tu long en, pastaim tasol long President, Chandrika Kumaratunga, i bin wok long makim nupela Kebinet.
Namel long ol pipal i bin kisim bagarap long dispela pairap, em tripela meri blong America.
Em i namba 13 taim oli pairapim bom long Sri Lanka, insait long dispela tenpela mun igo pinis.
Nau yet, ol soldia blong Gavman i bin paitim bek ol Tamil Tiger rebel husat i bin kamapim pait long ol noten Jaffna Peninsula, we planti soldia blong tupela lain wantaim i bin dai oa kisim bagarap long en.
Tasol ol ami ofisa i tok, ol namba wan ripot oli kisim i bin soim olsem tupela soldia i bin dai na moa long 40 i kisim bagarap.
Workplace Relations Minista bilong Australia, Peter Reith, ino laik mekim sampela toktok moa long ol niupela ripot long telekad bil blong em.
Louise Yaxley i ripot olsem ol niupela ripot i tok, oli bin toksave long Fainens Dipatment long despela bikpela bil long 1998 yet, wanpela yar pastaem long de Gavman i bin kolim pastaem.
Praim minista i wok long strong yet long sapotim Mr.
Reith na i tok em ino rong blong minista long dipatment i NO bin toksave long em long traipela moni insait long telepon bil.
Tasol Oposisan Lida Kim Beaszley, i tok ol niupela ripot i wok long strongim askim blong Labor long i mas gat wanpela judicial inquiry oa wok painim bilong glasim gut dispela rong.
Reith ino laik bekim sampela moa askim oli sutim long em tede long despela telekad.
Solomon Islands kros na pait ibin sainim.
Mausman bilong Stet Dipatmen, Richard Boucher i tok, Gavman bilong America imekim strongpela askim igo long tupela sait insait lng pait long honarim pis agrimen, putim daun ol samting bilong pait na stap insait long bringim bek ol gutpela sidaun oa sival oda.
Ol ibin pasim dispela agrimen namel long gavman, Malaita Eagle Force na Isatabu Freedom Movement, long pinis bilong wik igo pinis insait long Australia.
Dispela ibin bihainim wanpela wik bilong ol toktok.
70) pipal ibin dai insait long tupela yar pait, pastaim long Malaita Eagle Force ibin rausim demokretik gavman long mun June dispela yar.
Gavmn bilong America itok, em i gat bikpela hamamas tru lng wok Australia na New Zealand Gavman ibin mekim bilong lukautim ol wok na samting bilong kamapim pis agrimen.
Goh Chok Tong bilong muv igo het long moa open na stretpela ol toktok bilong mekim tupela rijen i stretim ol kainkain tingting i stap namel long ol long ol samting olsem dimokrasi na Human Rights.
Goh i go pas long ol toktok bilong ol heve bilong Human Rights na dimokrasi, em samting sampela Asian lidas ino save laik toktok lng ol.
Dispela i kamap insait long namba-tri Asia-Europe Meetingem oli holim insait long Seoul, kapital bilong South Korea.
Ol i makim toktok bilong Mr.
Goh long tok olsem, Asia na Europe i mas kisim ol dispela heve i save givim ol hatpela taim i kamapaut long ples klia.
Emi tok, dispela bai halivim long abrusim ol bruk daun bilong wok bung namel long tupela rijen.
Planti long ol i makim Europe long miting i tok, ol i pilim long namba-wan taim olsem, ol lida bilong Asia na Europe nau i soim moa laik bilong tokaut long Human Rights na Dimokrasi.
MINIETERIAL CODE OF CONDUCT, oa brukim loa i karamapim ol minista.
Labor lida, Kim Beazley i wok long go het long mekim strongpela toktok igo long gavman lng pasin emi bihanim long kos bilong PHONE CARD ol i gvim igo long Peter Reith, Workplace Relations Minister.
Dispela ibin kirapim pinis planti ol toktok.
Danuta Kozaki i ripot olsem, Mr.
Beazley i tok, liklik taim bihain long Question Time long palamen dispela wik, Praim Minista, John Howard ibin kisim ol toksave long dispela heve bilong TELECARD.
Emi tok, Praim Minista i bin nap long putim dispela antap long rekot bilong palamen.
Liklik taim pastaim long en, Fainens Minista, John Faye, ibin tokim palamen olsem, gavman ino ibin kisim toktok long dispela TELECARD ikam nap long 1999.
Beazley i tok, Mr.
Howard ibin kisim toksave liklik taim bihain en olsem, ol ibin kisim ol toktok en long 1998.
Lida bilong Oposisan i tok, ol ino ibin stretim rekot bilong palamen, maski ol ibin gat save pinis long dispela pastaim.
President Jacques Chirac blong Franis i go kamap pinis long China, long mekim tripela de lukluk raon na blong holim ol toktok wantaem ol Gavman ofisa blong China.
Chirac i bin kisim balus igo long South Korea na go kamap long eastern siti long Nanjing.
Long South Korea em i bin stap long wanpela miting blong Asian na European lida.
Em i statim lukluk raon blongem olsem guest blong China President Jiang Zemin long taon blongem, Yangzhou.
Long Mande, lida blong Franis bai igo long Beijing blong stap long ol toktok blong tupela kantri na wanpela simit namel long European Union na China.
Ol strongpela toktok blong kisim sapot blong wanpela narapela i wok long kamap nau, pastaem long miting blong ol Pasifik lida long Kiribati long wik bihaen.
Niupela Interim Gavman blong Fiji na Chaudhry Gavman em oli bin rausim long kantri, i salim pinis ol man blong ol igo long ol neighbour kantri.
Nauru na Kiribati long despela tupela wik i pinis.
Oli bin salim Ratu Epeli long despela mission, taim fiji i traim blong stopim Australia na New Zealand long sutim tok igo long ol Forum kantri long oli mas strongim kros blong ol long Fiji Interim gavman, em oli no bin mekim long election.
Long same taim, Gavman blong Praim Minista Mahendra Chaudhry husat oli bin rausim long coup, bai em i noken left out, em i salim pinis tu special envoy blongen, Doctor Tupeni Baba, husat ibin wanpela deputy blong Mr.
Chaudhry na tu i bin makim Fiji long Forim miting long last yiar long long Palau.
Wanpela wanwok blong Doctor Baba, Pratap Chand i tok Doctor Bab i bungim pinis ol Gavman ofisa long Tonga na long weeken em bai i holim toktok wantaem ol ofisa blong Samoa.
Ol wok long toksave long ol lida blong tupela kantri wantaem long ol tinting blong Gavman em oli bin rausim long Coup, long plan blong putim bek democracy long Fiji na askim blong ol long oli mas kirapim wanpela gavman blong national unity.
Pacific Arts Festival.
Dispela Festival bai stat long Noumea long wik bihain.
Ol i ting olsem tu-na haf tausen ol artists na ol musicians bilong pasifik bai stap lng festival.
President Kim Dae-Jung bilong South Korea, itok, bikpela miting bilong Asia-Europe dispela yar i wanpela bikpela step igo het.
Insait long toktok bilong em long miting long Seoul, kapital bilong South Korea, nupela Nobel Peace Prize wina, i tok, dispela namba-tri Asia-Europa Meeting ibin kamapim, planti ol gutpela samting na strongpela ol risalt.
Emi tok, Asia na Europe i kisim bikpela step igo het insait long mas tupela tupela bilong kirapim wanpela gutpela wok pren bilong kamapim ol gutpela samting na stap strong insait long nupela milennium.
Money Laundering na karim hait ol pipal oa People Trafficking.
20) het bilong ol gavman na kantri, 10-pela bilong Asia na 15 bilong ol European kantri, wantaim tu European Commission.
President blong Philippines, Joseph Estara i bin askim pablik long sapotim em noken wari long ol kain tokwin i wok long kamap olsem em i bin kisim moni i kam long ol illegal gambling sybdicates.
Em itok em bai i bekim ol toktok, sampela laen i wok long sutim igo long em long wok em i holim olsem President long hatwok, na em bai inoken westim taim blongem long despela tok win.
Tupela haus blong Congress i wok long glasim ol despela tokwin na ol memba blong Opposition i putim pinis wanpela motion blong kotim oa long kisim President igo long kot.
Ol atoroti long Fiji i tok bai oli wokim ol sanis long Sekuriti loa blong strongim wok long kontrolim ol nius laen long kantri.
Despela i kamap bihaenim sekuriti wok ol ami i bin mekim aste we oli usim gan blong go na pulim tupela bikman blong Radio Fiji na wanpela man husat i save raitim nius blong ol.
Ami i bin holim despela tripela ofisa i nap long eitpela awa olgeta, tasol oli no bin laik tokaut long husat i bin givim ol Nius stori em i bin mekim ami i kros.
Assistant Commissioner blong Police, Jahir Khan i tok ol loia blong state i wok long wokim ol sanis em bai i fosim ol man na meri blong raitim nius long tokaut long we oa husat i givim nius stori oli raitim.
Em i tok ol niusman husat i brotkast oa raitim kamap ol stori em i nap kamapim sindaon nogut oa bagarapim nem blong ol arapela pipal, i mas kisim mekim save long ol ripot blong ol.
Secretary General blong United nations Kofi Anan i tok em i laikim long oli apim fund blong U-N igo antap long sixty-million dola blong kamapim gut ol wok blong security blong ol wokman meri blong U-N long olgeta hap long wol.
198 civilian i bin dai pinis long wok oa service blong U-N stat long mun January long 1922.
69) pipal husat i save wok long sefty blong 70-tausan wokman meri na ol famili blong ol long moa long wan-handret-nafiti-stesin.
Em i tok nau oli laikim tru long oli mas wokim sampela samting hariap tru blong lukautim ol.
Annan i tok bai oli no nap long givim security long ol wokman meri sapos oli no givim ol sampela kain training sapos oli nogat ol masin blong wok blong communication na sapos oli nogat ol saveman na lida i stap klostu long givim ol halivim.
Ino long taim igo pinis, oli bin kilim tripela U-N wokman long West Timor border-taon long Atambua.
United Nations General Assembly i bin vot long sutim strongpela toktok agensim Israel long wanem em i yusim strongpela pawa tumas agensim Palestine pipal.
U-N General Assembly i bin oraitim dispela resolution oa bung-tingting taim 92 kantri i sapotim em long vot.
Dispela resolution i tok U-N i sapotim wanpela tok-orait em oli bin wanbel long en insait long miting bilong ol bikman long Sharm el-Sheikh long Egypt.
Dispela tok-orait i askim ol grup insait long Middle East trabal long stat bihainim ol tingting bilong en kwik taim na long honest pasin.
Sydney long Australia.
Victoria Park long tripela mun igo pinis, long autim na toksave long wari bilong Aboriginal kommuniti, long taim bilong Olympic Games.
Isabel Coe i tok, grup bilong ol ibin inap long winim samting ol ibin laik mekim bilong toksave long ol arapela pipol long heve bilong ol Aboriginal pipol.
Australian Ami insait long East Timor.
Dispela helikopta bilong Five Aviation Regiment insait long Townsville, em i wanpela long ol foapela Blackhawk em ol i wok nau long East Timor.
East Timor long samting olsem haf-pas-10 lokal taim aste nait.
Australia i bagarap, na ol ino save wanem samting ibin kamapim dispela heve.
Wyndham na Fitzroy Crossing ibin bagarap stat long aste apinun.
Telstra na Polis ino bin inap long painim na toktok wantaim em inap long sampela haua.
Polis long Perth i tok, ol ino inap long toktok wantaim ol polis stesin insait long Kimberley long kisim halivim bilong ol long painim dispela wokman bilong Telstra.
Anwar Ibrahim, husat i stap nau long kalabus.
Mr Downer i tok, em ibin igat wanpela wok bilong mekim insait long elektoret, olsem na em ino bin inap long holim dispela miting wantaim Dokta Wan Azizah.
Mr Beazley i tok, em i mas noken lus tingting long ol pren bilong em.
Dokta Azizah i tok, ol niuspepa na nius-lain husat i sapotim gavman long Malaysia iken lukim dispela tingting bilong Mr Downer long pasim miting bilong tupela long narakain wei.
Em i tok, ol dispela nius-lain bilong Malaysia iken tokim pipol olsem tingting bilong Mr Downer long inoken bungim em, i soim olsem Australia i sapotim tingting bilong Malaysia gavman long rausim man bilong em long wok bilong em na putim em long kalabus.
Ol ibin salim Anwar Ibrahim igo kalabus inap long 15 yar, long ol sas bilong korapsen na slip wantaim narapela man.
United Nations refugee Agency i tok, em i pinisim pinis ol wok long salim igo bek klostu 500-tausen ol refugi blong Cambodia husat i bin lusim ol ples blong ol insait long ol pait i bin wok long kamap inap long 30 yiar.
United Nations Agency i givim ol dispela wok nau igo long gavman, na i tok aut long hope bai oli noken ken go bek.
Tasol em i bin tok lukaut olsem, husat i go bek, bai bungim heve long landmines na malaria.
United Nations High commission blong Refugi i bin mekim bikpela wok tru long salim bek bikpela namba blong ol refugi blong Cambodia, ikam long Thailand.
000 bihain long trabel long 1997, taim Prime Minister Hun Sen i bin rausim co-premier Prince Norodom Ranariddh.
United Nations High Commission for Refugi i tok, bikpela heve blong refugi i stap yet long ol narapela hap blong Asia, olsem long West Timor na long Burma, we planti tausen ol pipal i wok long traim rona-wei long Armi gavman.
Chi Haotian, i go kamap pinis long biktaun bilong North Korea, Pyongyang.
Bikpela Central News Agency bilong Korea i tok, Mr Chi ibin lidim wanpela bikpela militeri delegesin igo kamap long North Korea.
Madeleine Albright, i go kamap long Pyongyang.
Madeleine Albright em i sinia ofisa tru bilong wanpela Western kantri long go long North Korea.
Kim Il-Sung, ibin dai long 1994.
Goh Chok Tong.
Insait long wanpela toktok ol ibin autim, dispela tupela man ibin tok, ol bikpela toktok bai stat long mun Jenueri long yar bihain, na ating bai ol i pinisim ol pastaim long pinis bilong yar bihain.
Prime Minister blong Japan, Yoshiro Mori i wok long bungim strongpela toktok long wanpela toktok i bin mekim long ol wok kantri i mekim wantaim North Korea.
Mr Mori i bin tok long Friday olsem, em i bin tokim Pyongyang long 1997 olsem, North Korea inap abrusim ol toktok oli sutim long em long pulim na holim kalabusim sampela pipal blong Japan, sapos oli tokaut olsem, oli bin painim ol arasait long boda blong kantri.
Ol dispela toktok blong em i bin kamapim bikpela koros wantaim ol nuspepa we oli tok, dispela bai no nap strongim wanem toktok Japan i laik mekim wantaim North Korea long bihain taim.
Nau yet, ol lida blong Opposition i wok long askim Prime Minister long em i mas pinis long wok blong em.
Bikpela ren i bin pasim opening seremoni bilong Pacific Festival of Arts long New Caledonia long nait.
Tupela awa tasol pastaim long oli opim Festival, ol pipal i rereim seremoni i bin tokim pipal olsem, seremoni bao no nap gohet.
Pacific Festival of Arts i save bringim ol artists na ol samsam grup bilong olgeta kona bilong Pacific rijen bilong kam bung na soim kalsa na ol olpela pasin tumbuna wantaim ol pasin tumbuna bilong tede.
Festival ia bai gohet insait long New Caledonia, wanpela French teritori, insait long dispela tupela wik ikam.
Ol tred ofisa bilong China na European Union ibin holim ol toktok insait long Beijing bilong toktok long ol heve i stap insait long tred agrimen namel long China na European Union long larim China i kamap memba bilong World Trade Organisation.
Shi Guangsheng ibin holim ol toktok inap long sampela haua.
China ibin wok long traim long kamap memba bilong World Trade Organisation inap long 14 yar na ating kolostu nau bai rot i op long em iken kamap memba.
India i tok bai gutpela sapos Commonwealth i bihainim strongpela tingting moa bilong bringim bek demokrasi long Fiji na Pakistan.
Wanpela mausman bilong India Foren Ministri i tok wanpela India deligesin em i bin go stap long Commonwealth Ministerial Action grup miting long Samoa long wik i pinis, i bin tokaut strong long dispela tingting long strong ol wok bilong kamapim bek demokrasi long Fiji.
Mausman ia, Raminder Singh Jassal, i tok India deligesin i bin tokim miting olsem, 1977 Constitution oa mama-loa bilong Fiji, i bin wanpela gutpela mama-loa tru bilong lukautim kantri.
Long Pakistan, Mr Jassal i tok Commonwealth i bin laikim ol strongpela tingting agensim Pakistan sapos palimentri demokrasi ino kam bek long dispela kantri pastaim long yar 2001.
Tasol em i tok moa beta Commonwealth i noken wet - na i mas wokim strongpela samting kwik.
INDONESIA I TINGTING LONG GIVIM OTONOMI LONG ACEH NA WEST PAPUA!
Indonesia gavman i wok long lukluk long ol wei bilong givim spesal otonomi long tupela long ol provins bilong en.
Indonesia i tingim dispela aidia bilong traim pasim ol pait insait long ol dispela provins long bruk lusim kantri.
Niusman Mark Bowling i ripot olsem, pipal bilong West Papua Provins, em oli save kolim Irian Jaya bipo, na Aceh Provins bai holim sampela pawa bilong lukautim ol wok bilong tupela yet.
Indonesia Paliment i wok long debate oa paitim toktok nau long wanem kain pawa oli ken givim long Aceh long north Sumatra na Papua Provins long sandaun sait bilong bikples New Guinea.
Indonesia ko-odineting Minista bilong politikal na sekuriti afes, Bambung Yudiona, i tok bai oli statim dispela tingting long mun bihain.
Separatist Free Aceh Movement i bin wok long pait wantaim Indonesia gavman inap moa long 25 yar.
Maski oli bin sainim wanpela ceasefire wantaim gavman long stat bilong dispela yar, ol pait na trabal i wok long gohet yet long Aceh.
Long Papua, ol pipal i laik bruk lusim Indonesia oli save kolim separatists, i bin wok tu long paitim ol Indonesian, na ino long taim igo pinis, oli bin tok ol bai declare oa tokaut long indipendens bilong ol long nambawan de bilong min Disemba.
Wanpela kot bilong Indonesia i bin givim tok orait long lusim nau East Timor militia lida, Eurico Guterres.
Mr Gutteres i wanpela man oli ting i bin go pas long wanpela trabal long mun april we ol militia i bin go paitim na kilim pipal long haus bilong pro-independence lida, Manuel Carrascalao.
Oli bin kilim 12 pipal dispela taim.
Ol prosekuta long East Timor i tok tu olsem, Mr Guterres i bin halvim tu narapela trabal we ol militia i bin paitim na kilim pipal insait long wanpela haus lotu long Liquica we oli bin kilim na katim pipal husat i bin wok long hait long dispela haus lotu.
South Jakarta distrik kot i tok olsem, tingting bilong pulim kalabusim i bin rong aninit long loa, long wanem polis ino bin gat warent taim oli go pulim em.
Politikal na Sekuriti Afes Minista bilong Indonesia, Susilo Bambang Yudhoyono, i tok olsem polis bai apil agensim dispela tingting bilong kot.
Wanpela kot blong Indonesia i makim pinis tripela jas blong traim lukluk ken long askim blong ol prosecutor long rausim corruption sas agensim olpela President Suharto.
Ol prosecutor blong Gavman i bin sasim Mr Suharto long paulim planti million dola.
Wanpela maus-man blong High Court long Jakarta i bin tok, em i tru, oli bin makim pinis ol jas long studi long dispela appeal, na oli ting long mekim wanpela tingting long en insait long wanpela mun.
Long mun igo pinis, South Jakarta District Court i bin rausim wan-Billion dola corruption sas agensim Mr Suharto bihain long ol dokta i bin tok olsem, em i sik nogut tru na em ino nap sanap long kot.
Mr Suharto, 79 krismas blong em, i bin wanpela army-general bipo, na em ibin ronim gavman blong Indonesia inap long 32 yiar olketa.
Em i bin lusim gavman long 1998, bihainim planti protes na bikpela bagarap i bin kamap long ekonomiEm ino bin stap insait long dispela tripela kot-kes blong em long corruption.
Nau yet, wanpela lawyer i makim Eurico Guterres, i sutim tok pinis long polis blong Indonesia, long oli no bihainim kot oda long lusim Mr Guterres long kalabus.
Dispela lawyer i tok, oli no save long wanem as-tingting na polis ino larim Guterres long igo fri, bihainim tingting blong kot aste.
Sekuriti Affairs Minister blong Indonesia, Susilo Bambang Yudhoyono i tok, polis bai kamap long kot blong lukluk ken long dispela tingting.
MCKINNON I HAMAMAS LONG TOWNSVILLE PEACE AGREEMENT!
Commonwealth Secretary-General Don McKinnon i joinim ol lida bilong Pacific na tok hamamas long tok-orait bilong peace bilong Solomon Islands.
Mr McKinnon i tok dispela Townsville Peace Agreement em i wanpela gutpela na nambawan wok tru we olgeta sait long trabal long Solomon Islands i sainim, bilong luksave olsem sapos oli gohet long pait moa pipal bai dai na ekonomi bilong kantri bai go bagarap moa moa yet.
Tunde) bilong skelim ol kain wok em wanpela International Peace Monitoring Team bai mekim.
Wanpela peace monitors tim em bai kam long New Zealand, Australia, na ol narapela kantri long rijen, bai oli statim wok bilong en long Solomon Islands insait long dispela tupela mun bihain.
Amerikan Samoa long taim bilong bikpela ren.
Samoa na Amerikan Samoa, i stap nau long Pago Pago bilong dispela resis.
Liana Tarita Scott, i stap tu long Amerikan Samoa.
Wanpela biknem ofisal bilong North Korea i tokaut long laik bilong em olsem, wanpela lidasip miting i i mas kamap namel long America na North Korea.
Nambtu lida bilong North Korea, Jo Myong-Rok, i bin tok olsem taim oli sidaun kaikai wantaim Madeleine Albright, Secretary of State bilong America.
Mr Jo i tok bilong rausim ol nogut tingting namel long tupela kantri, em i bikpela samting long kirapim confidence oa bilip namel long ol lida olsem, oli ken wok wantaim.
Tasol Mrs Albright ino mekim wanpela toktok sapos America bai halvim dispela tingting bilong larim tupela president, President Clinton na President Kim long holim wanpela miting.
OL BELKROS I GOHET YET LONG PALESTINE!
Belkros i go strong yet long Palestine, bihainim toksave bilong Israel olsem, em bai lusim ol toktok bilong kirapim bel-isi na kirapim wanpela emergency gavman wantaim right-wing.
Ol right-wing em ol lain husat ino laikim tru ol pipal bilong Palestine.
Dispela toksave i kamap taim tupela yangpela pipal bilong Palestine i bin idai long ol bagarap tupela i bin kisim long ol pait long wik i pinis, na tu taim samting olsem 30 pipa i bin kisim bagarap insait long ol pait wantaim ol soldia bilong Israel insait long Gaza Strip na West Bank.
Israel i bin pasim tu Gaza intanesanal ples balus nambatu taim na blokim ol rot raunim wanpela vilis bilong ol Arab klostu long Jerusalem.
Oli bin wok long bomim dispela vilis aste long nait.
Israel i tok tingting bilong en long pasim Gaza ples balus em i wanpela tingting bilong lukauti gut ol sekuriti wok -- tasol ol Palestine sival eviesin ofisal i tok dispela tingting bai pasim ol wok bilong karim ol Palestinian husat i kisim bagarap igo long ol narapela Arab kantri.
King Fadh blong Saudi Arabia i tok lukaut olsem, peace ino nap kamap long Middle East, inap Israel i bihainim ol tingting blong United Nations long givim sampela graun olsem bai peace i ken kamap.
King Fahd i tok olsem, gutpela sidaun inap kamap, sapos Israel i bihainim ol dispela tingting em United Nations i laik bai oli mas p putim kamap long Middle East.
Samting olsem 135 pipal, em planti long ol blong Palestine, i dai pinis long ol dispela pait em i bin kamap namel long ol pipal blong Israel na Palestine, em i bin stat long namba 28 blong mun September.
Emi tok dispela miting i blong traim tokim ol komuniti imas tingting long halivim ol yet.
Ol kot long Fiji ibin tokim wanpela turis risot insait long kantri long peim kolostu 750-tausen Dola kompensesen igo long wanpela man bilong Australia.
Australian kampani ibin kisim bagarap long het bilong em na ino save kandim gut ol namba, memori bilong em i save sot na em ino save tingting gut.
Ripot i tok ol straik bilong ol Union long Noumea, kapital bilong New Caledonia, i pasim pinis ol brotkas bilong ovasis redio netwok, RFO.
Ol bos bilong RFO i tok redio i bin idai bihain long taim ol memba bilong Kanak na Exploited Workers Union, i bin blokim ol wokman bilong redio stesin long noken go insait long Sarere.
Ol bos i tok dispela straik bilong union i bilong halvim askim bilong ol bai oli mas promotim sampela long ol wokmanmeri bilong RFO.
Dispela straik i kamap bihain tasol long taim Federations ov Employer na Employees na lokal gavman i bin sainim wanpela tok-orait em i toksave long haus bai oli save stretim ol bel-heve.
Oli bin lukim dispela tok-orait olsem wanpela wei bilong pasim ol straik em oli save go longpela tumas na bagarapim ekonomi, tasol Kanak na Exploited Workers Union ino bin laik sainim tok-orait.
Secretary blong State blong America, Madeleine Albright i tok, i tingting blong statim ol wok pren namel long America na North Korea, i wok long kamap gut.
Tasol Secretary blong State i bin tok, em i long-wei yet blong wokim dispela, tasol, em i bilip oli wok long bihainim stretpela tingting long en.
Mrs Albright i bin kamap long Pyongyang, kapital blong North Korea long aste, blong mekim tupela dei lukluk raun na em bai holim wanapela nius-konferens bihainim ol toktok.
Tasol em i bin tok olsem, sapos oli laikim long samting igo het, North Korea imas luk kilia long bikpela wari blong America, long ol nukilia na missile program blong em.
Secretary blong State i bin tok, ol dispela tingting bai nap halivim olketa pipal blong Korea na pipal blong America.
Vanuatu Opposition i wari long wanpela tok oraet ibin kamap namel long Gavman na wanpela bikpela ovasis kampani, em bai lukim kampani i peim 40 pesen long dinau blong gavman.
Opposition Lida, Edward Natapei i tok, em i gat bikpela wari long dispela deal oa tok oraet i kamap namel long Gavman na kampani.
Emi tok inogat wanpela bisnisman emi gat gutpela save bai givim kain moni olsem na inoken askim bekim blong en.
Em i bin tok tu olsem, sapos gavman ino lukaut gut, em bai painim olsem, ol narapela lain arasait bai kontrolim polisi na wok blong em.
Ol wok blong kamapim gutpela sidaun long Solomon island iwok long igo hed.
Honiara city, na ol memba blong Melanesian brotherhood.
South Korea bihain long tupela de lukluk raun blong em igo long North Korea.
25-tausen ol soldia blong America, oa samting olsem 2-third long olgeta soldia blong en em oli stap long South Korea na dispela namba i bikpela moa winim namba blong ol soldia blong South Korea.
Australia i tok em bai i larim ken despela special trade privilege long Fiji, sapos Interim Gavman long Suva, i tok-promis long bai insaet long despela wanpela-ten-eit-mun bihaen democracy bai igo bek long kantri.
Foreign Minista, Alexanader Downer i tok Fiji interim Gavman i bekim pinis ol strongpela toktok blong Australia, na em i i katim taim oa timetable blong election, em pastaem i bin makim long tripela yiar na nau igo long wanpela-ten-eit mun.
Fiji Garment oa kolos industry, em i save salim 70-percent long ol product blongen ikam long Australia.
Long mun igo pinis, Australia i bin stopim import credit blongen igo long Fiji cloting exports, olsem mekimsave long oli bin rausim democratic gavman long kantri.
Downer i tok nau Australia i nap long restorim despela trade privilage long Fiji Textiles, cloting na footwear industry long SPARTTECA.
South Pacific Regional Trade na Economic Cooperation Agreement.
African, Carribbean na laen pasifik kantri i tok European Union inoken stopim ol halivim long moni igo long Fiji.
Long wanpela toktok oa communique, ACP i tok European Union i luksave long tingting na laik blong ol Otoriti long Fiji long putim bek ken Democratic process long kantri.
Despela assessment oli bin tokaut longen taim oli bin statim toktok long Brussels namel long ACP na European Union.
Ol despela toktok ib in kamap aninit long agreement oli kolim Cotonou Convention, em i bungim wok-pren namel long European Union na ACP.
Article 96 blong convention i toktok long kain taim olsem long wanpela kantri blong ACP i brukim right blong democracy em convention i toktok longen, we nogat heve i mas kamap long rule of law na respect blong human rigts.
Israel Praim minista Ehud Barak i sutim tok long Palestine lida, Yasser Arafat long rong blong em long long tokim pipal blongem long wanpela rot tasol long bihaenim, em long pait, em samting long toktok blong Mr.
Barak bai inoken bringim wanpela gutpela samting.
16) long ol pait klostu long Erez, em main crossing point namel long Gaze strip na Israel.
Dai blongem ibringim nau namba blong pipal i dai pinis insaet long ol pait em i wok long go inap pinis long foapela wik, namel long ol Israel na Palestine, igo antap long 137, klostu olgeta em ol Arab na eitpela tasol ol Israeli.
Barak i tok ol palestinian i wok long traim long mekim Israel long lusim ol bikpela hap blongem long pait.
Barak i bin mekim ol despela toktok, taim em i wok long redi long holim namaba-tu raon blong ol toktok wantaem stronghet right0wing lida, Aariel Sharon blong traim na kirapim wanpela emergency Gavman.
Oli wok long harim pairap blong gun long bikpela city blong Ivory Coast, ABIDJAN, taim ol sapota blong Socialist Laurenet Gbagbo i bin bung, na sutim tok long army long em i bin mekim na oli NO bin win long Presidential election.
AFP niusagency i givim toktok blong sampelawitnes long tok olsem oli bin harim pirap blong gun, long ol hap nambaut long city.
Pastaem, interior Ministry i bin tok army ruler General Robert Guei i bin winim election na electoral commission husat i bin go pas long polling, oli bin pasim long wok oa pinisim em.
Gbagbo taim em i toktok i kam long Capemign Httquata blongem i bin tok em niupela head of state na em i bin tokim ol sapota blongem long go selebrate nau long street.
International cummunity ino bin long lukluk long wei oli bin ronim election na tupela long ol bikpela political party ino bin stap insaet longen.
Komiti oli kolim Committee to Protect Journalists, i salim wanpela pas igo long President bilong Fiji, bilong tokaut long belheve bilong en, bihainim pasin bilong ami long kalabusim tripela wokman bilong Radio Fiji.
Em i tok, dispela pas i tok olsem ol ami autoriti i bin fosim dispela tripela man long tokaut long husat tru insait long militari i bin tokim ol long stori.
Em i tok, dispela pasin bilong ami i bagarapim wok bilong ol niusman meri.
Em i tok, lain bilong em, Committee to Protect Journalists i sori na belheve tru long pasin bilong Fiji gavman long em ino respekt long fridom bilong nius - wanpela human rait em olgeta kantri i luksave long en.
Em i tok tu olsem, long wanem Fiji i nogat samting long konstitusen bilong lukautim ol niusman meri na demokrasi, ol niusman meri bilong Fiji i stap ples klia we gavman oa ami inap kalabusim ol tasol.
Aste, wanpela media lain bilong Paris oli kolim Reporters Sans Frontieres Reporters Without Borders, i bin salim tu wanpela pas bilong protes agensim Fiji interim gavman.
National kot long Papua New Guinea ibin tok klia long wanpela oda olsem Gavana blong Madang nau oli rausim em olsem memba blong palimen.
Oli bin sasim Mr.
Kas long wanpela asua em ibin stap insait long en.
Kas inogat moa toktok long oli lukluk long en.
Barents Sea long mun AUgust.
Ol DAiva i wok long usim ol underwater blowtorch i bin katim open wanpela hap long basait blong submarine blong kisim aut ol bodi bai oli ken planim ol gut long graon.
Asde oli bin lusim pastaem despela wok long wanem bikpela win long Arctic na strongpela sibruk i bin wok long hamarim Barents sea.
Tupela bikpela pairap, em oli no klia wanem samting i bin kamapim, i bin katim fes blong despela submarine, Kursk long 12de blong mun August.
Planti handret Muslim sumatin long Indonesia i bin go protes long Embesi bilong America long Jakarta.
Samting olsem 300 sumatin i bin karim ol hap laplap oli raitim ol kain kain toktok long en, na go protes agensim America long wanem oli tok em i sapotim tasol Israel na ino Palestine.
American Embesi long Jakarta i bin pasim pastaim ol wok bilong en tede, bihain long em i kisim sampela tok lukaut olsem, trabal i kamap.
Wanpela mausman bilong Embesi, Karl Fritz, i tok ol consulate na visa sevis bai pas pastaim inap long Mande, long wanem ol dispela trabal i kamap, tasol em ino tok klia moa long wanem kain tok lukaut oli bin kisim.
Ol protes bilong ol Islamic sumatin i bin wok long kamap raun long Jakarta olgeta de, stat long taim ol trabal i kamap long Middle East namel long Israel na Palestine.
Ol New Zealand peacekeeper long East Timor i kilim pinis wanpela militia man na oli wok long painim narapela tupela yet.
Dispela trabal i wanpela tasol long ol kain trabal olsem, namel long ol militia geng na ol United Nations peacekeeper long East Timor, klostu long boda namel long East na West Timor.
Wanpela mausman bilong United Nations ami, Captain Mike Tafe, i tok tripela militia man em oli karim ol gan, i bin bungim patrol bilong ol New Zealand peacekeepers klostu long Suai long boda.
Em i tok, taim oli bung oli stat sut long wanpela narapela.
Ol U-N soldia i wok long painim narapela tupela militia man long sait bilong ol mauden klostu long West Timor boda.
Papua New Guinea Gavman i givim sampela halivim igo long ol copra grower blong kantri.
Gavman i givim samting olsem tri-million dola blong holim prais blong copra antap, we long despela taim em i wok long stap daon.
Gavman i bin tokoraet long wanpela loan applicesin blong PNG Copra Marketing Board, long samting olsem tri-million dola.
Bai olu usim despela moni blong sapotim copra prais long despela sikispela mun bihaen.
Cabinet i bin stopim tu ol repayment blong wanpela Gavman loan igo inap prais i stap strong oa kamap gun ken.
Gavman blong Papua New Guinea i rausim pinis wanpela fan oli bin kirapim blong lukautim moni ikam long ol mineral risose projek.
Richard Dinnen i ripot olsem, oli bin kirapim dispela fan blong lukautim moni blong Gavman, tasol em i mekim kantri i lusim moni long en.
Oli bin kirapim dispela Mineral Resources Stabilisation Fund blong lukim olsem, oli usim gut takis moni gavman i kisim i kam long ol maining projek.
Oli bin kirapim tu blong lukautim ekonomi sapos moni oli kisim long takis igo daun long wan wan yiar.
Tasol em ino bin kamap stret, longwanem wan wan Gavman blong Papua New Guinea ino bin lukautim gut wok blong fan.
Papua New Guinea i save kisim bikpela moni ikam long oil, gol, kopa na ol narapela mineral risoses kantri i save salim long narapela kantri, tasol kantri ino luk olsem em i kisim gutpela kaikai long ol dispela samting.
The Cabinet has approved moves to repeal the Act which established the Stabilisation Fund, and will set up measures to more closely manage earnings as part of general revenue.
Kebinet i tok oraet pinis long ol tingting long rausim loa em i bin larim ol i kirapim dispela Stabilisation Fund, na bai kirapim ol wok bilong lukautim gut moni olsem hap tasol long general revenue.
Wanpela kempein i stat pinis long Papua New Guinea bilong mekim gavman i putim wanpela loa em bai larim pipal i fri long glasim ol kain kain pepa bilong gavman.
Niusman Richard Dinnen i ripot olsem ol pipal husat sanap halvim dispela loa i tok, em bai wanpela strongpela samting bilong paitim korapsen em i save bagarapim kantri na pipal.
Han bilong Transparency International long Papua New Guinea i go pas long dispela kempein, na em i raitim pinisol nambawan tingting em i ken go insait long dispela freedom of information loa.
Bihain pipal i ken debate, oa paitim toktok long en.
PNG konstitusen i givim ol sitijen rait long oli ken go na painim ol kainkain infomesin oa toktok, insait long ol ofisal rekot na pepa, tasol i nogat loa i stap bilong strongim dispela.
Transparancy International i tok, sapos kantri i laikim pait agensim korapsen i kamap gut, ol niusman meri i mas gat rait long go glasim ol kain kain pepa bilong gavman.
Bai oli toktok long dispela tingting bilong kirapim loa, insait long wanpela forum long Port Morsby long wik bihain.
Papua New Guinea Gavman i redi long mekim telekomunikesin kampani bilong en i lusim sampela pawa bilong en long kontrolim Internet sevis long kantri.
Richard Dinnen i ripot olsem, pipal blong Papua New Guinea husat i wok long bungim heve long Internet sevis, i hope dispela tingting bai kamapim gutpela ol sevis moa na daunim prais.
Igat planti praivet kampani i wok long ofa long Internet sevis long Papua New Guinea.
Long dispela taim pipal i wok long usim tasol telekom telepon sistem, na dispela i wok long fosim ol long usim Internet long telepon sistem em i lapun pinis.
Telikom ino save soim laik long kamapim gut sistem blong en, na i save kisim longpela taim long daun loudim ol samting ikam long Internet.
Gavman i tingting tu long noken larim tasol Telikom i ronim na lukautim olketa telekomunikesin sevis long yar bihain.
Defence Department blong America i tok sampela long ol trabal i bin mekim ol Americab force long stap redi long pait long sampela kantri blong Middle East, terrorist man ia Osmanbin Laden i stap insaet longen.
AFP i givim toktok blong ol Gavman ofisa long tok olsem ol US forces long Bahrain Qatar i bin stap long State of Alert oa redi blong pait long weekend, long wanem oli bin gat ol intelligence ripot long, oli bin makim pait long bruk long sampela area.
Bin Ladin, em wanpela Saudi millionaire na em i wok long stap long Afghanistan, i bin sapotim sampela laen em oli bin putim bom em i bin bagarapim tupela American embasi long East Africa long 1998, em i bin kilim dai 224 pipal.
Ol investigators i wok long mekim ol investigation-wok long bom em i bin pairap na kamapim sampela bagarap long navy sip blong America, USS COLE long Aden, em 17 us sailor i bin dai longen.
Ripot i tok, despela man Bin Laden i bin stap insaet long despela bombing.
Long Vanuatu, oli pinisim pinis ol wok blong stretim gut Bauerfield International Airport long Port Vila.
Oli wokim runway i longpela blong larim ol bikpela balus olsem Boeing 7-6-7 oa Airbus A-3-10 i pudaun long en long ples balus.
Moni oli bin usim long dispela projek i bin kam long European Investment Bank, French Development Agency na Gavman blong Vanuatu.
Klostu bai oli statim wok long stretim gut ples long Santos Islands.
Gavman blong Australia i laik fosim ol maining kampani blong Australia long kamapim gut wok blong ol insait long kantri na long ol narapela kantri.
Envairomen Minista, Robert Hill, i bin tok olsem taim em i toktok long wanpela intanesnal miting blong maining na envairomen.
Senator Hill i bin tokaut long ol tingting blong em long stat blong wanpela woksop long Perth em bai kisim tupela de.
Woksop i hap blong Envairomen Progrem blong United Nations.
Envairomen, maski wanem hap oli wok long en long wol.
Tasol lain save autim strongpela toktok long dispela heve, i tok, ol heve ol kampani blong Australia i bin stap insait long en, olsem kapsait blong cyanide long Romania, i soim olsem, dispela lo ino strong tumas.
Wanpela militeri jet-balus bilong Russia em i wok long karim 75 pipol ibin bagarap na pudaun long wanpela mauden long Georgia Repablik insait long Caucasus.
Batumi siti, we wanpela long ol foapela militeri bes bilong Russia i stap long en long Georgia.
Ol ino save sapos sampela long ol pasindia i stap laif yet.
64 pasindia ibin stap long dispela trenspot balus em Soviet Union ibin wokim nambawan taim long 1958 na em iken karim samting olsem 110 pasindia.
China i salim wnapela gavman deligesin igo long Vanuatu bilong painim aut sapos oli ken kirapim wanpela logging kampani long hap.
Insait long dispela deligesin i gat wanpela biknem Chinese tred ofisal na tu China Ambassador long Vanuatu.
Wanpela mausman bilong China i tok planti kampani i gat laik long wok insait long timba bisnis bilong Vanuatu.
Ratu Jope Seniloli, long wanem kain wok oa samting em ibin mekim long rausim gavman bilong Praim Minista Mahendra Chaudry long mun Mei.
Direkta bilong Dipatmen bilong Kriminal Investigesin bilong Polis i tok, ol ibin toktok wantaim Vais Presiden long haus bilong em long Bau ailan, kolostu long Viti Levu.
Polis ino bin putim wanpela sas long em na ol sinia polisman ino bin tok sapos ol bai inap long putim ol sas long em long taim bihain.
Ratu Jope Seniloli em i biknem sitisen tru em Fiji Polis i toktok wantaim em ikam inap nau, insait long wok bilong ol bilong traim painim ol pipol ibin rediim na kamapim dispela ku long Fiji.
Ratu Josefa Iloilo i wok long redi long go lukim ol dokta long Sydney long dispela wiken.
Foapela pipal i dai pinis long Western Aceh provins blong Indonesia na i ripot i tok, tupela-ten-wan arapela i lus yet.
Polis i tok ol vilis pipal i bin painim bodi blong wanpela polis ofisa husat sampela man i bin kidnepim long Eastern Aceh.
Oli bin painim tu wanpela man em ino polisman long wanpela maket long dispela hap.
Polis i tok wanpela long tupela arapela bodi moa oli bin painim klostu long Banda Aceh, em i wanpela chief blong distrik, klostu long capital, Banda Aceh.
Tunde, i bin kamapim dai blong nainpela pipal, sevenpela long ol oli sivilian.
Indonesia Antara niusejensi i ripot olsem tupela-ten-wan vilis pipal i wok long lus yet bihaen long ol despela pait.
Long narapela pait tu long wankain trabal, samting olsem wan-handret Aceh pipal i bin bung na protes arasait long United Nations bilding long Jakarta, na oli wok long askim olsem, U-N i mas pinisim ol pait long despela provins.
Australia Praim Minista, John Howard i bin tok hamamas long tingting blong World Trade Organisation em i halvim Australia na New Zealand long ol tred tambu blong America.
Interim ripot bilong W-T-O ino sapotim ol tambu blong America long hamas sipsip mit blong Australia na New Zealand i ken go long maket long America.
Howard i tok em i ting America bai apil agensim despela tingting, tasol dispela tingting na toksave blong W-T-O i gutpela nius long ol fama blong Australia.
Ol deliget long Festival ov Pacific Arts long New Caledonia i tokim komiti i rereim dispela festival long wokim ol samting long professional wei -- minim, oli mas wokim ol samting gut moa.
Toktok bilong ol deliget ia i bin kam aut long miting bilong ol pipal husat i sanap makim ol wanwan memba kantri bilong festival.
Oli tok ol pipal i rereim festival i mas givim aut ol toksave long progrem bilong wanwan de, na givim planti moa ol kain kain kaikai bilong ol pipal i stap insait long festival.
Ol pipal i rereim festival i tok, ol bai mekim olgeta samting oli ken bilong stretim ol dispela heve.
Secretariat bilong Pacific Community - em i wok olsem Secretariat bilong Council ov Pacific Arts - i tok em ba redi gut bilong narapela festival long yar 2004.
Meri nau tasol oli makim bilong kamap edvaisa bilong Cultural Affairs, Rhonda Griffiths, i tok wok i stat pinis bilong daunim ol hkain heve i save kamap long festival nau, bai oli noken kamap long ol festival bihain, na tu bai oli kamapim gut ol rot bilong toktok namel long komiti na ol deliget.
Wanpela delegesin bilong Northern Marianas i stap nau long Japan long lukluk long ol sans na wei bilong wokim tred na bisnis wantaim Japan.
Association long mun Mas, em ibin promis long givim ekonomik halivim long Northern Marianas.
Dispela delegesin bai raun tu long ol Ministri bilong Foran Affairs na Trenspot bilong Japan.
New Zealand bai senisim ol imigresin rul bilong en, long kirapim bel bilong moa pipol bilong narapela kantri long go sidaun long New Zealand.
Amerika ol i kolim USS Cole.
Polis i tok, ol ibin pulim-kalabusim tripela pipol bilong Yemen em ol i ting ibin stap insait long dispela trabel long Aden Harbour, bihain long ol ibin reidim wanpela haus long Tawahi distrik bilong dispela siti.
Somalia, insait long Taez siti long Yemen.
Ol general bilong Israel na ol sekuriti ofisa bilong Palestine ibin statim wanpela miting insait long Gaza siti long traim pinisim ol pait na trabel i kamap long ol territori bilong Palestine.
Hetman bilong sekuriti long Gaza Strip i lidim delegesin bilong Palestine na General Yom Tov Samia i go pas long delegesin bilong Israel.
Ami bilong Israel ibin tok tete olsem, bikpela tingting bilong holim dispela miting em i bilong traim painim sampela wei bilong daunim ol trabel na pait insait long ol Palestine territori.
Eitpela lida bilong West Papua i kamap pinis long Kiribati we bai oli askim long kamap ol observer long ol Pacific Islands Forum miting bihain.
Man i go pas long West papua grup em long vais-president bilong West Papua Praesidium, Tom Beanal.
Dispela grup bai joinim ol Forum toktok long Kiribati olsem hap long grup bilong Nauru.
Mausman bilong grup, Franz-Albert Joku, i tok em i ting sampela pipal bai noken sapotim laik bilong ol long joinim forum, moa yet ikam long Australia na Papua New Guinea.
Ol astronomer blong America i tok oli painim pinis fopela nupela mun i wok long raunim Saturn.
Dispela i min Saturn nau igat tupela-ten-tu mun olketa oli save raunim em.
Ol mun blong Saturn i winim ol mun blong Uranus, em i gat 21.
Earth oa dispela ples-daun blong yumi, i gat wanpela mun tasol.
Oli nogat gutpela save tumas long dispela foapela nupela mun blong Saturn, tasol lait ikam long ol i klia tru.
Pei pipal i save kisim long wanwan wik long Australia i kamap strong.
Adrian Thirsk i ripot olsem, ripot blong Bureau ov Statistics i soim olsem, pei oli kisim long wanpela wik i kamap long 796 dola.
Pei i bin go antap long wan-point-seven pesen insait long tripela mun ikam inap long mun Ogas, na insait long wanpela i bin go antap long faiv-poin-nain pesen.
Dispela i kamap strong moa winim stat blong 1991.
Em i tok em innocent oa ino mekim wanpela samting rong.
Taim em i toktok igo long ol sapota long Southern Philippines, Mr.
Estrada i tok husat laen i wok long askim long em i mas risain, oa long kisim em igo long kot, i wok long tok nating tasol taim oli no harim yet stori long sait blong em.
President i bin tok em bai bekim ol despela sas long rait-taim na sapos oli gat proof oa samting tru blong soim ol olsem em i bin kisim moni i kam long ol pilai laki bisnis, em bai risain.
Estrada i bin toktok, Peso, moni blong Philippines i bin lusim strong blong en na stap tambolo tru winim ol narapela taim, agensim American dola, maski Central Bank i bin traim long stopim em long lusim strong blongen.
Wanpela grup em Oposisan i go pas long en i statim pinis ol toktok long House of Representatives long kisim Mr.
Estrada igo long kot bai em i pinis long wok blongem.
Papua New Guinea Gavman i tok tingting bilong em long saspendim Southern Highlands gavman ino bagarapim ol mineral risos projek long provins.
Niusman Richard Dinnen i ripot olsem, ol papa-graun i bin tok lukaut long bagarapim ol projek -- tasol Gavman i tok ol projek i gohet yet bihain progrem bilong ol.
PNG Cabinet i bin rausim pawa bilong Southern Highlands gavman bihainim ol tokwin olsem, em i bin pulap long korapsen, ol kain paul pasin na mismenismen.
Edministreta oa man Cabinet i bin makim bilong lukautim pastaim provins, i givim pinis nem bilong wanpela provinsal ofisal long polis, bihainim ol tokwin olsem em i bin misappropriate - oa paulim wan milian dila bilong pipal.
Ol papa-graun long Southern Highlands i bin belhat long tingting bilong Nesanal gavman long rausim pawa bilong provinsal gavman, na oli tok ol bai pasim ol wok long oil na gas projek long provins.
Tasol Petroleum na Energy Minister Fabian Pok i tok, i kam inap nau, nogat trabal i kamap long ol dispela projek.
Gavman i tok Polis na Difens Fos bai lukautim ol projek nogut trabal i kamal long ol.
Oposisan lida blong Cambodia, Sam Rainsy, i laik gohet long hunger strike bilong em -- pasin we em ino laik kaikai blong soim belhat bilong em.
Em bai gohet long dispela hunger strike maski oli bin rausim em long Paliamen long Phnom Penh.
Em i wok long protes long ol korapsen pasin i wok long kamap long wok blong gavman long givim aut kaikai blong halvim pipal.
Sam Rainsy i wok long sutim tok long ol Cambodian ofisa long salim ol intanesanal aid long ol vilis pipal blong kisim moni, na oli no givim fri.
Em i tok tu olsem oli wok long usim ol halivim olsem wanpela wei bilong wokim politik.
Oli halvim sampela na sampela i nogat.
Blong autim tingting blong em agensim dispela pasin, Sam Rainsy ino laik kaikai na em i tok bai em i gohet long hunger strike blong em, maski polis i muvim em igo longwe long haus palimen.
Cambodia i wok long bungim bikpela heve tru long ol bikpela haiwara, ol nambawan haiwara olsem insait long tenpela yar.
Ol dispela haiwara i bagarapim tri milian pipal long Cambodia na Vietnam.
Hetman blong United Nations Transitional Adiministration long East Timor bai go long new Zealand, blong lukim famili blong wanpela New Zealand soldia, husat i bin dai long peace-keeping wok long teritori.
Sergio Vieira de Mello bai i mekim sotpela lukluk raon long Wellington siti, we em bai i givim tok tankiu blong East Timor pipal igo long famili blong Private Leonard Manning.
Ol militia i bin sutim idai Private Manning, krismas blong em 24 long mun July, taim patrol blong em i bin bungim na pait wantaem ol militia klostu long boda wantem West Timor.
Stat long taim Private Manning i dai, U-N i bin mekim sanis long ol rul blong pait, na nau taim oli bungim pait, oli ken paitbek tu.
Vieira De Mello i bungim tu New Zealand Foren Minista, Phil Goff na ol narapela gavman minista.
Goff i tok, sampela taim bihaen long dispela yar, New Zealand Gavman bai mekim wanpela tingting long sapos em i ken holim ol soldia blong en long East Timor i nap long narapela sikispela mun oa narapela 12pela mun.
Wanpela man i dai pinis na foapela i bin kisim bagarap long ol niupela pait namel long ol Malay na ol setla long West Kalimantan provins blong Indonesia long Borneo ailan.
Ol Ami ofisa i tok ol pait i bin stat long Trinde long bik taun Pontianak, bihainim wanpela liklik kros long birua long kar we wanpela Malay man long motorbike na wanpela draiva blong bas blong Madura i bam.
Wanpela wok painim-aut blong glasim ol tokwin long korapsen insaitlong Papua New Guinea investmen fan, i harim ol toktok olsem fan i bin tokim wanpela konstraksen kampani long peim em sampela moni, sapos nogat em bai blokim dispela kampani long noken winim wanpela bikpela projek.
Oli bin tokim despela wok-painim em i wok long glasim National Provident Fund olsem, Siaman bifo blong Fund, Jimmy Maladina i bin tokim Kumagai Gumi long peim em dispela moni, na tok sapos oli no givim em, em bai i blokim bikpela konstraksen projek blong en.
Kumagai Gumi i bin winim kontrek long wokim wanpela bikpela haus bilong Provident Fund.
Kumagai Gumi menija long P-N-G, Suichi Taniguchi, i bin tok Mr.
Maladina i bin tokim em olsem, em bai i stopim pei blong projek sapos em INO kisim despela moni.
Taniguchi i bin tok oli bin peim nau despela moni igo long Provident Fund na bihaen em i bin kam aut ken long nem blong Kumagai Gumi na igo long nem blong Mr.
Wok painim i gohet yet.
Alexander Downer, bai kamap nambawan Minista bilong Australia long go raun long North Korea.
Niusman Graeme Dobell i ripot olsem dispela lukluk-raun bilong Mr Downer long mun bihain, i bihainim stat bilong ol wok-pren wantaim gavman bilong North Korea long mun Mei.
Foran Minista Downer bai raun long North Korea inap long tupela dei, stat long namba 14 de bilong mun Novemba.
Em bai flai igo long Pyongyang, bihain long em i stap long APEC Ministerial miting insait long Brunei.
Insait long dispela 12-pela mun igo pinis, Mr Downer ibin holim tupela miting--wanpela insait long New York na narapela long Bangkok--wantaim Foran Minista bilong North Korea, taim Australia ibin pinisim 25 yar tambu bilong en long wokpren wantaim North Korea.
Kim Jong Ill.
FIJI I TRAIM WINIM BEK OL AUSTRALIAN INVESTA!
Fiji i wok long traim long winim bek ol investa bilong Australia taim ekonomi i gohet long bungim bikpela heve bihainim ku long mun May.
Ol bisnis bilong Fiji em oli bungim heve tru em long tourism na garment industries -- ol bisnis i save wokim ol kolos samting.
Bisnis na Investmen Minista, Tomasi Vuetilovoni, i tok em i wari long ol lukluk nogut Australia i gat long kantri bilong em long dispela taim.
Pasifik kantri blong Kiribati long South Pasifik Forum miting blong dispela yar.
Forum memba kantri olsem ol bai kamapim strongpela tingting agensim ol pasin blong rausim gavaman na ol arapela pasin ino stret long tingting blong demokrasi long rijon.
Na Fiji ibin tok em bai toktok strong long wanem tingting i kamap long Kiribati Forum miting long kamapim ol rot emi mas bihainim long dispela memba-sip blong en long Pasifik Ailans Forum.
Fiji gavamam ino wari long ol plan blong Forum long kamapim ol loa blong ol gavaman insait long Pasifik.
Fiji iken tok orait long kain tingting olsem long wanem em yet i kamapim pinis tingting blong em olsem em bai igo bek long demokrasi insait long 18-mun.
Tavola ibin tok dispela forum miting ino mas bihainim tingting blong Commonwealth na pasim Fiji long noken stap olsem memba blong Forum long wanem em ibin rausim gavaman blong Mr.
Ol deliget long Festival ov Pacific Arts long New Caledonia i tokim komiti i rereim dispela festival long wokim ol samting long professional wei -- minim, oli mas wokim ol samting gut moa.
Toktok bilong ol deliget ia i bin kam aut long miting bilong ol pipal husat i sanap makim ol wanwan memba kantri bilong festival.
Oli tok ol pipal i rereim festival i mas givim aut ol toksave long progrem bilong wanwan de, na givim planti moa ol kain kain kaikai bilong ol pipal i stap insait long festival.
Ol pipal i rereim festival i tok, ol bai mekim olgeta samting oli ken bilong stretim ol dispela heve.
Secretariat bilong Pacific Community - em i wok olsem Secretariat bilong Council ov Pacific Arts - i tok em ba redi gut bilong narapela festival long yar 2004.
Meri nau tasol oli makim bilong kamap edvaisa bilong Cultural Affairs, Rhonda Griffiths, i tok wok i stat pinis bilong daunim ol hkain heve i save kamap long festival nau, bai oli noken kamap long ol festival bihain, na tu bai oli kamapim gut ol rot bilong toktok namel long komiti na ol deliget.
Polis i kliarim pinis nem bilong Indonesia President, Abdurrahman Wahid, bihainim ol ripot olsem em i bin halvim ol paul wok we sampela lain i bin paulim planti milian dola.
Ripot i tok ol lain i bin paulim dispela moni insait long wanpela gavman ajensi em i save dilim aut kaikai.
Polis i bin pulim kalabusim wanpela masseur -- man bilong bingim baksait bilong Mr Wahid bipo, bihainim ol sas olsem em i bin giamanim deputi bos bilong Bulog, wanpela food agency, long givim em samting olsem 4-milian dola.
Oli tok em i bin yusim nem bilong President long dispela giaman bilong em.
Paliment bilong Indonesia i kirapim pinis komisin bilong en bilong galasim dispela trabal, na i samonim President Wahid wantaim sampela arapela pipal bai oli ken askim ol gut.
Komisin bai askim tu Mr Wahid long nambatu paul wok bilong paulim moni.
Ripot i tok Sultan bilong Brunei i bin givim tu-milian dola long Mr Wahid em i kolim personal gift.
Papua New Guinea Gavman i tok tingting bilong em long saspendim Southern Highlands gavman ino bagarapim ol mineral risos projek long provins.
Niusman Richard Dinnen i ripot olsem, ol papa-graun i bin tok lukaut long bagarapim ol projek -- tasol Gavman i tok ol projek i gohet yet bihain progrem bilong ol.
PNG Cabinet i bin rausim pawa bilong Southern Highlands gavman bihainim ol tokwin olsem, em i bin pulap long korapsen, ol kain paul pasin na mismenismen.
Edministreta oa man Cabinet i bin makim bilong lukautim pastaim provins, i givim pinis nem bilong wanpela provinsal ofisal long polis, bihainim ol tokwin olsem em i bin misappropriate - oa paulim wan milian dola bilong pipal.
Ol papa-graun long Southern Highlands i bin belhat long tingting bilong Nesanal gavman long rausim pawa bilong provinsal gavman, na oli tok ol bai pasim ol wok long oil na gas projek long provins.
Tasol Petroleum na Energy Minister Fabian Pok i tok, i kam inap nau, nogat trabal i kamap long ol dispela projek.
Gavman i tok Polis na Difens Fos bai lukautim ol projek nogut trabal i kamal long ol.
Palamen long wik bihain.
Dispela heve na pasin bilong kalap-nabaut long ol pati ibin kamapim bikpela heve tru long politik insait long Papua Niugini, stat long independens ikam inap nau.
MP husat ino hamamas long gavman.
PNG politik i kamap peles we ol ino inap wokim bikpela moni long en.
Praim Minista Sir Mekere Morauta i tok, em i bikpela samting long ol i mas kamapim ol dispela senis na nogat wanpela lain i mas sanap-egensim ol dispela senis long kisim liklik win insait long politik bilong sotpela taim tasol.
SOLOMON ISLANDS I WOK HAT LONG KIRAPIM BEK OL SEVIS!
Solomon Islands i statim pinis nambatu 100-de progrem bilong kamapim peace antap long Guadalcanal na kirapim bek ekonomi.
Olgeta gavman ministri i givim pinis ol ripot bilong ol bilong toksave long haus oli bin skelim nambawan hap long progrem.
Oli tok nambawan 100-de progrem i bin kamap gut.
Tupela bikpela sevis ministri tru long Solomons -- health na education - i tok oli gat bikpela wok yet bilong kamapim gut ken ol sevis bilong tupela long Guadalcanal.
Tupela dipatmen ia i tok, heve tupela i bungim em long go aut long ol rural eria bilong lukim ol skul na klinik.
West Papua Independens Muvmen.
Forum lida insait long Tarawa tumora, tasol em i tok, sampela lida i laik bai Forum i mas noken givim oa autim wanpela tingting long dispela heve.
Nauru na Vanuatu, ibin inap long pusim toktok bilong independens bilong ol igo insait long asenda bilong Forum miting long dispela wiken.
Presiden Tito i tok, em ino save wanem kain tingting Forum bai bihainim long dispela heve.
Sampela liklik ailan kantri i lukim Fiji olsem em i holim pawa long transpot na ol narapela sevis long rijon.
Pacific Islands Forum, em bai i statim miting blong en tete nait.
Dispela sikispela liklik ailan kantri i wanpela strongpela grup insait long Pacific Islands Forum.
Long wanpela toktok, em oli bin givim aut bihain long miting blong ol tete, ol liklik ailan stet INO bin toktok long tingting bai oli rausim Fiji long Forum.
Tasol, long toktok blong ol oli makim wok moni em samting i mekim na oli lukim Fiji olsem em i holim pawa long ol wok moni olsem long gat ol liklik balus i save gat ol sevis i kam long Fiji igo long rijon na ol kantri blong ol.
Wanpela lain bilong United Nations High Commissioner for Refugees i wok long holim ol toktok insait long Jakarta long Indonesia, olsem hap bilong wokpainim bilong ol long dai bilong tripela wokman bilong UNHCR insait long West Timor.
Ol milisa paitman bilong East Timor ibin paitim-paitim na katim na kilim ol dispela tripela wokman bilong United Nations.
Amerika, wanpela bilong Croatia na narapela bilong Ethiopia.
Atambua long namba 6-de bilong mun Septemba.
United Nations wokman, bai stat long mun Novemba.
Planti arasait lain na kantri ibin mekim strongpela toktok long dai bilong ol dispela United Nations wokman na mekim ol i muvim-aut 400 ovasis aid wokmanmeri long West Timor em Indonesia i kontrolim.
United Nations Sekuriti Kaunsil ibin oraitim wanpela resolusen em i tok long ol i mas rausim samting bilong pait long han bilong ol dispela East Timor milisa paitman i stap long West Timor na brukim-nabaut ol dispela geng bilong ol.
Wanpela man i dai pinis na foapela i bin kisim bagarap long ol niupela pait namel long ol Malay na ol setla long West Kalimantan provins blong Indonesia long Borneo ailan.
Ol Ami ofisa i tok ol pait i bin stat long Trinde long bik taun Pontianak, bihainim wanpela liklik kros long birua long kar we wanpela Malay man long motorbike na wanpela draiva blong bas blong Madura i bam.
Wanpela lain igat long en eitpela lida blong West Papua ibin igo kamap pinis long Kiribati na i traim long kisim tok orait long oli ken igo na stap lukim miting blong South Pasifik Forum long ol taim bihain.
West Papua igat planti samting long pasin tumbuna wantaim Pasifik, long wanem oli Melanesian.
Pasifik Ailan Forum.
Niusman Mark Bowling i ripot olsem lida blong Indonesia ibin tokim ol lida olsem oli mas painim wanpela narakain samting long ples yet long iusim.
Moring Star Flag oli bin iusim em long rong tingting olsem emi mak blong independent.
Papua pipol imas painim narapela samting long ples yet long iusim.
Dispela miting blong ol lida ibin namba wan long kamap stat logn taim ol pait na trabel ibin kamap long Papua provins tripela wik igo pinis.
Morning Star long taun blong Wamena.
Wanpela wok painim-aut blong glasim ol tokwin long korapsen insaitlong Papua New Guinea investmen fan, i harim ol toktok olsem fan i bin tokim wanpela konstraksen kampani long peim em sampela moni, sapos nogat em bai blokim dispela kampani long noken winim wanpela bikpela projek.
Oli bin tokim despela wok-painim em i wok long glasim National Provident Fund olsem, Siaman bifo blong Fund, Jimmy Maladina i bin tokim Kumagai Gumi long peim em dispela moni, na tok sapos oli no givim em, em bai i blokim bikpela konstraksen projek blong en.
Kumagai Gumi i bin winim kontrek long wokim wanpela bikpela haus bilong Provident Fund.
Kumagai Gumi menija long P-N-G, Suichi Taniguchi, i bin tok Mr.
Maladina i bin tokim em olsem, em bai i stopim pei blong projek sapos em INO kisim despela moni.
Taniguchi i bin tok oli bin peim nau despela moni igo long Provident Fund na bihaen em i bin kam aut ken long nem blong Kumagai Gumi na igo long nem blong Mr.
Wok painim i gohet yet.
Presdient Joseph Estrada i risain long wok bilong em.
Insait long wanpela toktok bilong em igo long ol oposisan lain, ol sios lida, sumatin na ol gavman ofisal bipo, Mrs.
Aquino i mekim strongpela toktok igo long Mr.
Estrada olsem em i bringim Philippines igo daun tru long bikpela birua bilong ekonomi bilong en.
Estrada bai kisim strongpela toksave na lukaut longwanem, ol i tok, em ibin kisim ol gris moni oa BRIBES ikam long ol lain i save brukim loa na pilai laki oa ILLEGAL GAMBLING SYNDICATES.
Aquino i tok lukaut olsem, long wan wan de President Estrada i stap holim pawa, PESO, moni bilong kantri bai lusim strong bilong em, na ol investa bai stap longwe, ol fekotri bai pas na namba bilong ol pipal i no gat wok bai igo antap moa.
Manila University i tok, dispela miting i bilong kamapim ol wei na tingting ol bai bihainim bilong mekim President i lusim wok em yet na nogat kros na pait i kamap namel long pipal.
Australia Praim Minista, John Howard, itok Australia ba INO nap senisim tingting bilong em olsem, West Papua, em ol ibin save kolim Irian Jaya bipo, i hap yet bilong Indonesia.
Greg Jennet i ripot olsem, Mr.
Howard i tok em ino bilip Indonesia bai kros long wanpela tokaut oa stetmen em ol ibin autim long Pasific Islands Forum long Kiribati.
16) lida bilong Pacific Forum kantri i pasim tok long salim wanpela toksave igo long Indonesia na ol memba bilong West Papua indipendens muvment, long stopim ol kros na pait insait long provins.
Maski Forum i luksave long Indonesia i gat pawa bilong lukautim dispela provins, ol kantri igo pas long West Papua Indipendens i lukim dispela toksave olsem stat bilong sapot ikam long rijen long laik bilong West Papua long kisim Indipendens.
Howard i tok, luskave na tingting bilong Australia ino senis.
Em i tok, em ino ting dispela samting em long Australia i halvim bai mekim gavman bilong Indoensia i kros, longwanem em i toksave bilong Forum.
Polis i putim pinis ol kefiu oa strongpela loa insait long Nuwara Eliya taun long sentral Sri Lanka, pastaim long ol i planim bodi bilong tupela-ten sikis kalabus man bilong Tamil em oli ibin kilim ol long wik igo pinis.
Ol lokal Tamil komiuniti, i mekim ol protes pinis bihainim dai bilong ol kalabus long Bandarawela haus-kalabus.
Ol i arestim pinis 200 pipal, olgeta i memba bilong bikpela lain, Sinhalese komuniti.
Mausman bilong polis i tok, ol i putim ol kefiu olsem bilong pasim ol pait em oli ken kamap longwanem i gat nau ol bel heve namel long ol pipal.
OL KOSOVO REFUJI I KAM BEK LONG AUSTRALIA BILONG STAP OLGETA.
Nambawan lain Albanian refuni bilong Kosovo em Australia Gavman i bin tok orait long ol long kam istap olgeta long kantri, nau oli kisim pinis visa bilong ol na oli go bek pinis long Tasmania.
Tracey Grady i toksave olsem Sopjanis femili i bin kam daun long Hobart ples balus pastaim tasol long ten kilok tede.
OLi luk gut na hamamas bihainim tupela de wokabaut lusim ples bilong ol Prsitina ikam long Australia.
Premia Jim Bacon bilong Tasmania na samting olsem 30 pipal em oli bin pren wantaim taim oli kam istap long Brighton long yar igo pinis, oli bin bungim femili na welkamim ol.
Planti logn ol pren i bin wok long toktok planti long Australia Gavman long oraitim visa bilong ol stat long taim oli bin fosim femili long go bek long Kosovo long mun Epril ikam inap nau.
Sopjanis femili bai save kisim olgeta sosal welfe moni wantaim tu sponsosip moni bilong Stet Gavman bilong halvim ol long statim laif bilong ol long Australia.
Wanpela intanesanal human raits lain i bin tokim Australia Gavman long halvim gut moa ol asples bilong Australia na kamapim ol gutpela loa moa bilong lukautim ol.
Lain ia, Oxfam International, i tokaut long wanpela ripot em i tok olsem, rait bilong ol asples bilong Australia ino gutpela olsem long ol narapela diveloping kantri.
Ancona, i tok Australia i mas kirapim wanpela treaty oa tok orait wantaim ol asples pipal, olsem bai dispela treaty i halvim ol asples wantaim ol gutpela loa.
NEW YORK TIMES I HALVIM AL GORE!
New York Times niuspepa, em planti milian pipal i save harim tok bilong en long America, i givim halvim bilong en long Vice President Al Gore insait long eleksan bilong makim nupela president bilong kantri.
Dispela niuspepa i tok Al Gore i raitpela man bilong kisim wok olsem president bilong kantri long wanem em i gat gutpela save pinis long wei bilong ronim gavman, na tu em i gat experience oa save long wei bilong tingting na stretim tok wantaim ol narapela kantri.
Editorial bod bilong New York Times i tok Mr Gore i bin traim hat tru long abrusim ol bagarap President Clinton i bin kamapim.
Long wik i pinis, Washington Post niuspepa i bin givim sapot tu long Al Gore long resis bilong em agensim Republican Texas Governor George W.
Bush, na i tok Al Gore i gat gutpela kualifikesin moa bilong holim dispela wok.
Nevi bilong Russia i tok, ol daiva i painim na kisim sampela moa bodi insait long Kursk nuklia sabmarin, em ibin painim birua na igo daun long solwara.
Mausman bilong Russian Northern Fleet, Igor Babenko i tok, ol i bin kisim ol dispela bodi ikam aut klostu long namba-nain seksan bilong sabmarin, we oli save olsem 23 pipal ibin igo bung long en bihain long ol pairap em ibin mekim sabmarin igo daun long solwara long namba 12 de bilong mun August.
Em ino tokaut klia long hamas bodi ol ibin kisim ikam aut.
Ol i kisim pinis foapela bodi long dispela sabmarin.
Oli ting olsem mak bilong drag ol i bin painim long Fiji bai nap olsem mak bilong bikpela drag HEROIN ol ibin painim na kisim insait long Australia.
Ol ibin painim moa long 300 kilogrem HEROIN, na oli ting em inap kamapim samting olsem 75 milian dola taim ol i salim.
Wanpela wok bung bilong ol atoriti bilong Australia, Fiji na Intenesenal polis ibin painim drag insait long Suva.
Jastis Minista bilong Australia, Amanda Vastone i tok, Federal Polis bilong Australia ibin wok hat bilong pasim ol wok hait bilong ol intenesenal kriminal, husat i yusim rijen bilong bringim na salim hait ol drag.
Praim Minista bilong Israel, Ehud Barak i tok, em bai nap tok orait long askim bilong President Bill Clinton bilong America, bilong igo long Washington, sapos ol kros na pait insait long graunb ilong Palestine i pinis.
Long toktok bilong em long pablik redio, Mr.
Barak i tok, Israel i luksave na i laik bihainim tok orait ol bin pasim long SHARM EL-SHEIKH.
Ol ibin pasim dispela tok orait wantaim Palestine long stat bilong dispela mun.
Em i tok, em ilaik lukim sapos ol i ken nap statim ken ol wok na toktok bilong bel-isi.
Lida bilong Israel i tok, em i kamap klostu moa iet long kirapim wanpela National Emergency Government bilong lukautim ol kros na pait nau i wok long kamap namel long Israel na Palestine.
Ol i kilim pinis klostu 139 pipal, planti long ol bilong Palestine, stat long ol pait long namba 28 de bilongmun Septemba.
Toksave ikam aut olsem, wanpela ripot i stap pinis bilong tanim sampela hap bilong Australian Broadcasting Corporation -- mama bilong Radio Australia -- i kamap ol praivet bisnis.
Niusmeri Liz Foschia i ripot olsem ol tokwin long dispela i bin kam aut long Sande Progrem bilong Channel Nine televisen stesin.
Dispela toktok i tokaut tu long wanpela askim sapos dispela pasin i bagarapim independence bilong ABC.
Channel Nine progrem i tok Merchant bank oli kolim, Credit Suisse First Boston, i tok em i tru olsem em i bin rereim pinis wanpela tingting bilong burukim ol bisnis han bilong ABC olsem bai oli ken salim ol wanwan, na lusim tasol ol hap em oli mekim stret wok aninit long ABC sata, i stap.
ABC, igo long opis bilong Department ov Finance long yar igo pinis, tasol oli bin tokim em olsem, dispela samting inap pulim planti pait-kros tumas long politik.
Australia Communications Minister Richard Alston i tok sapos ABC Board i bringim dispela tingting igo long em, em bai lukluk long en.
Dispela televisen progrem i bin tok tu olsem, i gat planti political interference -- minim olsem bikpela politik tumas igo isnait long ABC.
Progrem i bin tok tu olsem, oli bin korosim produsa bilong Sea Change progrem -- wanpela nambawan televisen sou long ABC -- long wanem em i larim wanpela long ol ekta nem bilong en John Howard, long tok pilai long tok-soti igo long ol Aborigines husat i save kolim ol yet - Stolen Generation.
Em i tok ol sinia meneja bilong ABC i wok long poret nogut ol kain tok pilai olsem i mekim Howard gavman i koros.
Tasol menejing darekta bilong ABC, Jonathon Shier, i tok nogat, oli no poret long dispela.
Embesi bilong America long Jakarta i tokaut olsem, em ino hamamas long ol toktok tupela Indonesia Minista bin mekim ino long taim igo pinis.
Embesi i tok em i INO hamams tru long ol samting ol sinia Indonesia Gavman ofisla i bin mekim we oli tok, i luk olsem ol igat strongpela tingting bilong kirapim kros na bagarapim strongpela wok bung namel long tupela kantri.
Dispela tokaut makim Foran Minista Alwi Shihab, husat America i sutim tok long em olsem em i lukim birua Embesi bilong America i bungim, i liklik samting tasol, na long Difens Minista, Mohammad Mohodin Mahfund, husat i tok, wanpela man America ol ibin arestim ino long taim igo pinis, i wanpela spai.
Oli pasim Embesi bilong America long Fonde long sotpela taim longwanem, ibin gat tok lukaut olsem, oli putim bom long na tu tok lukaut long laif bilong ol pipal i wok long en.
Dispela i bihainim ol kros na bel heve agensim America long wanem em i sapotim Israel.
Planti politisan bilong Indonesia, wantaim tu, President Abdurrahman Wahid, i bin mekim strongpela toktok igo long America na United Nations olsem, em i feil long INO mekim strongpela samting bihainim dai bilong 100 pipal bilong Palestine, na long wankain taim i pasim resolusan INO laikim Indonesia bihainim dai bilong tripela wokman bilong United Nations long West Timor.
WHO I TOK, WESTERN PACIFIC NAU I FRI LONG POLIO!
World Health Organisation i toksave olsem, ol 37 kantri na eria insait long western Pacific rijen nau i fri long sik polio.
Dispela eria, West Pacific - i karamapim planti long ol kantri long Asian na Pacifi - i nambatu hap long wol em WHO i tokaut long en olsem, em i fri nau long polio.
Long 1994 oli bin kliarim north na South America long polio.
Nambawan polio sikman long kamap ples klia long dispela rijen, we wan-ted long pipal bilong wol i stap long en, em long yar 1997, taim wanpela liklik gel krismas bilong en tu, i bin kisim dispela sik long Cambodia.
Polio i wanpela nogut virus tru em pipal i ken kisim kwiktaim tru sapos oli holim wanpela man husat i gat polio, oa sapos kus bilong polio sikman oa meri i kisim narapela man.
Sik polio i save bagarapim ol pikinini krismas bilong ol tambolo long 3 moa winim ol bikpela pikinini na manmeri.
Em i save bagarapim nervous system - samting long bodi em i halvim yumi long pilim samting.
Taim nervous system i bagarap pinis, em bai noken longtaim na polio sikman bai no nap pilim samting moa.
Oli save immunise oa givim sut long moa long 100 milian pikinini insait long western Pacific rijen bai oli noken kisim sik polio olgeta yar stat yet long 1994 i kam inap long 1998.
Wold Trade Organisation.
America isave baim sip-sip blong Australia na New Zealand bai kam aut long namel blong mun Disemba.
Veile ibin tok welkam long ol tingting blong World Trade Organisation olsem dispela ol tambu blong America i kamapim long bisnis blong baim sip sip i brukim rul blong wold trade.
Veile i tok Australia gavaman bai toktok strong long dispela appeal sapos America i salim igo.
Veile ibin tok oli nap putim askim blong kompensaisen.
Australia Paralympic tim oli bin holim long Sydney.
Ol athletes ibin igo kamap long taun Hall long ol kain kain wei.
Priya Cooper na Sandy Blyth ibin kisim key blong city.
Amy Winters husait ibin winim tupela gold medal ibin hamamas tru long en.
Australia long sapot blongol.
Australia na Niue ibin sainim pinis bikpela tok orait blong wok bung, blong traim long lukautim ol tuna pis insait long Pacific.
America na Philippines.
Japan, bikpela kantri isave painim tuna pis.
Em ino bin hamamas long sampela tingting insait long dispela tok orait taim oli bin pinisim wok long en long Hawaii long las-mun.
Australia Foreign Minista Alexander Downer i tok despela Pasifik Forum Declaration bai i stap blong wuas long democracy na good governance.
Downer i bin tokim parliament long Canberra olsem despela Forum Declaration em bikpela stap long region blong wuas long wanem trbal i laik kamap olsem despela long Solomon islands na Fiji.
Fiji igat sapot long askim bilong en bilong holim Pacific Forum miting long yar bihain.
John Howard na Helen Clark, tupela ibin kempen long dispela Forum miting long Kiribati, egensim Fiji i lukautim Forum miting long yar bihain.
Tete bai oli wokim disisen long husat kantri bai lukautim Forum miting bilong yar bihain.
Pastaim, Ms Clark ino bin laik go long wanpela kaikai bilong ol lida long wanem em ino laik lukim Mr Qarase na em i tok olsem em bai noken go long Forum miting long yar bihain sapos ol i holim dispela miting long Fiji.
Mr Qarase nau i wok long galasim na senisim konstetusen long givim moa paua na rait long ol as-peles pipol bilong Fiji, winim ol Indian.
Fiji ikam long Australia.
Australia Federal Polis ibin wokbung wantaim Fiji polis na ol intanesenel agensi, na ol ibin painim na kisim moa long 300 kilogrem long heroin drag insait long Suva.
Ol i bilip olsem ol drag geng i wok long usim heve bilong politik long Fiji long bungim ol drag na salim ol igo long narapela hap.
Australia Praim Minista, John Howard i askim ol lida blong Pasifik kantri long soim respect long ol heve na wari blong indonesia long ol province blongen i wok long bungim heve na laik bruk.
Indonesia i holim soverignty long province oa West Papua i hap blong Indonesia.
Long despela forum miting, Mr.
Howard i bin traim long toktok na blong traim na stopim Vanuatu na Nauru long toktok blong ol long forum i sapotim independence blong West Papua.
Mr, Howard i bin tokim Forum long klia gut long soverignity blong Indonesia long West Papua.
Praim Minista bilong Australia i tok, em i laik lukim prais bilong bensin insait long Australia i mas go daun long wankain levol olsem prais bilong bensin long Kiribati long Pasifik.
Kiribati i save kisim bensin bilong en long Australia, em i stap foa na haf-tausen kilomita longwe long en.
Long dispela taim, prais bilong bensin long Kiribati inap long 79 sents long wanpela lita.
Australia bai go daun.
14 yar, insait long ol nupela pait long Israel.
Israel ibin sutim em long Karni Crossing, namel long Gaza Strip na Israel.
Israel ibin sutim em long het bilong em insait long Rafah, long boda namel long Gaza na Egypt.
Dispela pait ibin kamap long taim Palestine lida Yasser Arafat ibin tok olsem, bai ol i go het long pait egensim Israel, igo inap long taim ol Arab pipol i kisim Jerusalem olsem kapital bilong ol.
Sikispela pipol bilong Indonesia em ol i sutim tok long ol long kilim tripela aid wokman bilong United Nations long West Timor long mun igo pinis, bai sanap long kot pastaim long Novemba 15, na ating dispela kot bilong ol bai kamap long Jakarta.
Bikpela Anatara niusagensi i tok, ol ofisa bilong Polis i tok olsem, ol i laikim dispela kot i kamap long Jakarta long wanem ol i wari long sekuriti.
Planti kantri long wold ibin koros na mekim strongpela toktok long Indonesia long dai bilong ol dispela aid wokman long ofis bilong United Nations High Commissioner for Refugees insait long West Timor na ol ibin tok-lukaut long inoken givim halivim ol ibin promis long givim long Indonesia.
Dispela kot bai kamap long wankain taim wanpela lain bilong United Nations Sekuriti Kaunsil i go raun long Indonesia.
Bipo, Indonesia ibin sakim wanpela askim bilong wanpela lain bilong Sekuriti Kaunsil i go lukluk-raun ino longtaim bihain long ol dispela aid wokman ibin dai.
Indonesia ibin tok olsem, dispela lukluk-raun bilong ol bai mekim ol Indonesia pipol i koros, long wanem ol i ting ol arasait kantri i laik suwim nus igo insait na mekim-nabaut long bisnis bilong ol.
Pasifik Ailan Forum miting ibin pinisim olgeta kivung blong em na ol lida blong 16-Forum memba kantri ino bin nap long tok orait long wanem hap bai narapela kivung blong ol bai kamap.
New Zealand ibin toktok strong olsem Fiji ino bin mekim inap samting long bringim bek demokrasi long kisim dispela ona.
President blong Kiribati.
Forum miting long yar bihain.
Emi tok em bai traim toktok wantaim ol wan wan lida insait long ol dispela mun ikam long painim tingting blong ol long dispela samting.
Forum kantri i bihainim olpela tingting blong ol long bihainim neim blong ol kantri.
Nauru long lukautim.
Dipatmen bilong Defens bilong Australia i wok long traim-painim ol femili bilong wanpela pailot bilong Australia bilong Wol Woa Tu, em ol ibin painim bodi bilong em kolostu 60 yar bihain long dai bilong em.
Japanese long 1943.
PNG long mun bihain, tasol ol ino save tumas long Flying Officer Morris-Hadwell na femili bilong em.
Forum bilong daunim ol ku na ol arapela heve i kamap long demokrasi.
Niusman Greg Jennet i ripot olsem miting bilong forum bilong dispela yar i makim wanpela nupela rot Forum i bihainim insait long 30 yar bilong en.
Biketawaw Island long Kiribati long Sarere.
Ol lida ibin wanbel long Forum i mas kirapim sampela demokratik rul na tingting.
Sapos ol memba kantri i brukim ol dispela rul, orait Forum bai mekim strongpela toktok long ol, givim mekim-save long ol arapela kain wei na putim sampela kain wok-tambu long ol dispela kantri.
Ol inap long ekspelim oa saspendim ol memba kantri sapos dispela kain heve i kamap.
Indonesia na ol independens lain bilong West Papua long pinisim ol pait na trabel.
Papua New Guinea Gavman bai i katim namba blong ol de blong Parliament i miting long wan wan yiar.
Richard Dinnen i ripot olsem long ol despela yiar igo pinis, oli save toktok planti long hamas de long wan wan yiar Parliament i mas holim miting, na wanpela taim Kot i bin tokim wanpela gavman, em i bin brukim mama-loa long em ino bin holim i nap miting.
Ol kot long PNG i bin givim ruling olsem, lastpela gavman aninit long lidasip blong Bill Skate, i bin brukim Section 124 blong constitution, taim em i bin ok long parliament i kisim mamalo longpela taim tru.
63) de sitting blong Parliament, na despela traget Gavman blong nau i no kamap klostu liklik longen long ol miting blongen.
Gavman nau bai i senisim Section 124 bai Parliament i miting i kamap long 45 sitting days long wan wan yiar.
Long weekend long Suva, capital blong Fiji, oli bin painim na kisim traipela hereoin haul.
49) blong Hong Kong na narapela china man, krismas blongem foapela-ten-tu husat i save stap long Fiji, polis i bin pulim ol.
Australia polis i tok, next level up, em ol memba blong Golden Triad, em oli em laen nongut oli save long ol.
Investigation Co-ordinator, Bruce Giles, i tok nau polis i bustim despela laen, em bai i toksave long ol drug syndicate long save olsem Pasifi region ino isi moa long paitim in ol drug longen.
Long Solomon Islands, Minister blong Health na Medical Services i tok, em i nidiim moni na sekuriti long gohet wantaim rehabilitation program blong em long guadalcanal.
Ministry i tok, em ino nap gohet wantaim ol wok blong em, long wanem ino gat moni na ol heve long sekuriti blong ol woka blong em.
Tasol em i tok, em i bin nap long givim health service long Guadalcanal na long kapital Honiara.
Minister i tok, em oli bin nap long mekim dispela, long wanem oli bin kisim halivim ikam long Red Cross, husat i bin nap long stretim gut ken communication igo long ol ples long-wei long taun.
Na long dispela taim tu, Mr Howard i tokaut long sampela nupela wok, bihainim Forum miting long Kiribati, bilong halvim ol ailan kantri long Pacific.
Australia bai lusim 350-milian dola bilong mekim planti wok moa long wanpela prpjek we Australia i save wokim ol patrol bot bilong ol Pacific ailan kantri.
Australia bai sponsa wanpela liklik lain oli kolim - small-arms task force bilong lukluk long ol wei bilong stopim ol lain i save karim hait ol samting bilong pait i kam insait long rijen.
Mr Howard i bin tokaut tu olsem, Australia bai givim moni tu bilong kirapim wanpela Pacific Islands Paralympic Federation.
Australia ibin tok Pasifik Ailan Forum i gat strong long bekim na stretim ol heve iwok long kamap long rijon.
Kiribati ibin bungim bikpela ol heve blong Fiji na Solomon Islands.
Long ol ripot blong em igo long Federal Palimen long kam bek blong em long Tarawa, Mr.
Forum long pasin demokrasi i bikpela samting blong rijon.
Praim Minista bilong Australia, John Howard, i tok stat nau na long bihain taim, ol narapela kantri bai save harim na tingim gut nau ol toktok bilong Pacific Islands Forum, bihainim dispela miting bilong en long Kiribati.
Mr Howard i tok ol samting i kam aut bihainim dispela miting, i makim bikpela muv i gohet bilong Forum, long wanem miting i bin redi long tokaut long tingting bilong ol yet long ol bikpela heve long rijen na wol.
Wanpela bikpela samting oli bin nap long wanbel long en em long putim ol rul em oli ken bihainim taim wanpela long ol kantri long Pacific i bagarapim sekuriti na demokrasi long rijen.
Bikpela ren i wok long pudaun inap long planti dei long south hap blong West na Central Java, i kamapim pinis haiwara na landslides em i kilim pinis 40 pipal.
Polis long Central Java i tok, 33 pipal i dai pinis bihainim kamapim bilong ol dispela ren.
Long West Java District em igat boda wantaim Central Java, sevepela pipal i dai taim giraun i bin bruk na karamapim ol long haus blong ol.
Haiwara i bagarapim pinis tu faivpela bikpela rot, wantaim tu southern trans-Java Highway.
Ol dispelal haiwara na landslides i kamap bihain long ol bikpela ren i bin stap pudaun long Sarere na Sunday.
Strong blong mak blong Dola blong Australia, i stap tambolo tru maski wok blong trade blong en i bin kamap gutpela tru.
Jayne Edwards i ripot olsem, strong blong mak blong dola i bin stat long pudaun bihain tasol long oli bin tokaut long trade figures blong mun September.
Em i bin soim olsem Australia i kisim 677 million dola moa, na em i kamap namba wan taim, stat long mun November, 1997.
Mak blong Australia dola nau istap long 51-point-13 US cents.
Commonwealth Securities Chief Economist, Craig James i tok, i luk olsem Australia dola bai pudaun moa yet.
Em i tok, strongpela ekonomi blong America i wok long mekim dola igo daun.
President Joseph Estrada bilong Filipins i tok promis pinis long kamapim ol reform oa senis long gavman bilong em - tasol em ino laik risain oa pinis long wok.
Mr Estrada i bin askim vais president, Gloria Arroyo, sapos em i laik kamap siaman bilong Economic Coordinating Council, bilong traim na givim sampela bilip bek long ol investa.
Dispela i kamap bihainim wanpela ripot olsem, president i save kisim gris moni.
Tasol, Ms Arroyo ino laik kisim dispela wok - em i tok dispela bai noken kamapim gut nem bilong gavman.
Ms Arroyo i bin go pas long ol protes bilong mekim Mr Estrada i lusim wok bilong president, bihain long em i pinis olsem wanpela memba bilong kebinet dispela mun.
Mr Estrada i wok long bungim planti tok lukaut olsem, ol bai kotim na rausim em.
Dispela i bihain toktok bilong wanpela olpela pren bilong em husat i bin sutim tok long em olsem, em i bin kisim planti milian dola gris-moni ikam long ol lain i save brukim loa long pilai laki.
Pacific Islands Forum long Kiribati i bin putim sampela strongpela toktok moa igo insait long laspela bung-tingting bilong ol lida long West Papua.
Oli bin putim tupela liklik hap tok moa em oli tokaut long wari bilong ol Forum lida long ol pasin bilong Indonesia insait long West Papua bipo, we oli save kilim pipal long hap.
Tasol dispela bung-tingting i luksave yet olsem, West Papua i bilong Indonesaia yet.
Em i tok ol Forum lida i bin tokaut long bikpela wari tru bilong ol long lukim ol pait na pipal i save dai insait long West Papua.
Oli salim strongpela askim igo long Indonesia na ol pipal bilong West Papua long bihainim bel isi pasin bilong toktok long stretim ol belheve namel long ol yet.
Lida bilong West Papua deligesin, Franz-Albert Joku, i tok dispela bung-tingting oa communique i makim bikpela samting long strongbilong West Papua pipal long kisim indipendens.
Emi tok ol samting ibin kamap long Solomon Islands na Fiji ibin kamapim bikpela bagarap tru long gutpela neim blong Pasifik.
Gavman blong Fiji, em oli rausim long coup i tok Praim minista blong Interim Gavman blong kantri, Laisenia Qarase bai i noken stap insaet long niupela national unity Gavman em oli tingting blong kirapim.
Wanpela long tupela deputy Praim Minista blong Gavman oli bin rausim long cuop, Dr.
Tupeni Baba, i bin tokim national radio olsem taim oli oli toktok long kirapim wanpela gavman olsem em bai i gat olmemba blong gavman na opposition i stap longen long Parliament em oli nin pinisim wok blongen, party blongen ino laikim Mr.
Qarase long stap insaet longen.
Em i tok Gavman em oli bin autim em, i laikim long holim narapela miting wantaem President, bihaenim namba-wan miting blong ol em i bin kamap long stat blong dispela mun.
Wanpela West Papua army lida i tok Indonesia i bin rong long statim ol pait long Wamena taon, we planti pipal i bin dai longen.
Commanda blong West Papua Liberation Army, John Koknak i tok ol soldia blong Indonesia Special Forces, i bin stap insaet long ol despela pait long Wamena taon, tripela wik igo pinis, we oli bin kilim samting olsem tripela-ten pipal.
Koknak i tok planti long pipal i bin dai em long ol Indonesian pipal em oli bin sindaonim ol long West Papua, tasol em i nogat evidence i stap long soim olsem ol West Papuan pipal i bin kilim ol.
Em i tok Indonesia i bin usim ol kain rtik-pasin blong kirapimpait, olsem blong bagarapim nem blong ol West Papua pipal.
Ol otoriti bilong Indonesia i pulim kalabusim ken East Timorese militia lida, Eurico Guterres na salim em igo long rumgat long Jakarta.
Dispela i kamap wanpela wik tasol bihain long taim wanpela kot i bin tok olsem, polis i bin brukim loa taim oli pulim kalabusim em bipo.
Attorney General Office bilong Indonesia i tok Guterres ol bai holim long Salemba stet detention house inap long 20 de bilong wetim kot em bai kamap long Atambua long West Timor.
Gutteres i kamap wanpela long ol pipal oli ting i bin go pas long wanpela trabal long mun Epril, we sampela lain i bin go paitim na kilim 12 pipal long haus bilong Manuel Carrascalao, wanpela man husat i save laikim indipendens bilong East Timor.
Ol prosekuta long East Timor i tok oli ting em i bin halvim tu narapela trabal we ol militia i bin go kilim planti pipal em oli bin go hait insait long wanpela haus lotu long Liquica.
Oli makim ken Noel Levi long holim wok olsem Secretary General blong Forum Secretarist long narapela tripela yiar, na em i bin tok long despela 31st forum miting long Kiribati olsem em miting i bin strong long tingting long rediim agreement long wok aninit longen long bihaen-taim blongen.
Sean Dorney i ripot olsem Noel Levi i tok nau em i gat wanpela treaty i stap long wok aninit longen blong stretim wanem heve i kamap long Pasific sapos em i gat trabal olsem coup i kamap blong rausim ol elected Gavman.
OL Pasifik Island forum lida asde i bin wanbel long givim Noel Levi long holim wok olsem Secretary General long narapela tripela yiar.
Noel Levi i blong Papua New Guinea.
Levi i tok despela BIKETAWI Declaration long safguardim democracy na tingting long putim wanpela toktok igo long West Papua i bin bikpela samting long kamap long miting blong forum.
Levi i tok taim ol coup i bin kamap rausim gavman long Fiji na Solomon Islands, long May na June long dispela yiar, em ino bin gat wanpela treaty i bin stap long mekim sampela samting.
Nau oli gat despela Biketawi Declaration, em i ken usim nau long wuas na stopim wanem, kain trabal long kamap.
Papua New Guinea gavaman ibin laik kamapim long wok politik na elektorate blong en.
Papua New Guinea Gavman bai daunim namba blong ol de Paliament i ken holim miting long wan wan yar.
Richard Dinnen i ripot olsem, long ol despela yar igo pinis, oli save toktok planti long hamas de long wan wan yar Paliament i mas holim miting.
Wanpela taim kot i bin tokim wanpela gavman em i bin brukim mama-loa, long em ino bin holim inap miting.
Ol kot long PNG i bin givim tingting olsem, laspela gavman aninit long Bill Skate i bin brukim Section 124 blong konstitusen, taim em i bin tok orait long paliament long kisim mamalo longpela taim tru.
Mama-loa i tok paliment i ken malolo inap long nainpela wik, tasol oli save pulim toktok planti long mining tru bilong dispela, na nau ol kot i tok sikispela-ten-tri de.
Gavman bilong nau ino go klostu yet long dispela mak long ol miting bilong en.
Gavman bai i senisim Section 124 bai Paliament i save lusim 45 de tasol long miting insait long wanwan yar.
Despela bai mekim isi moa long gavman long pasim miting blong Paliament inap longpela taim, wanpela pasin ol save bihainim bilong aburisim vot nogat bilip.
Paliment tede, Tunde.
Integrity of Political Parties Bill -- em gavman i laik bai ol memba i oraitim long paliment, i toktok long pasim ol memba long noken kalap kalap nambaut long ol pati taim oli elektim ol pinis igo long paliment, na pinisim dispela kain pasin long wanem em i save mekim politik bilong PNG i nogut.
Praim Minista Sir Mekere Morauta bai mas kisim two-thirds majority long paliment long halvim dispela tingting bilong mekim em i kamap loa tru nau.
Praim Minista i tok em i gat pinis 82 long olgeta 106 memba bilong paliment.
Tasol em i salim strongpela askim igo long olgeta memba bilong kamap na vot.
PNG long wanem wanpela wei tasol mipela ino nap pass oa oraitim dispela senis long loa em sapos ol lida i tingting long ol yet.
Na mipela bai glasim gut tru husat bai vot na husat bai noken vot na husat bai noken kamap long paliment.
Wanpela congressman bilong American Samoa, Eni Faleomavaega, i bin sutim tok long wei Indonesia i save lukautim West Papua na i tok lukaut olsem, sapos Indonesia ino tingting gut, bikpela trabal na pait i ken kamap.
Mr Faleomavaega i bin tok olsem taim em i toktok insait long International Relations Committee bilong American House of Representatives, we em i wanpela memba.
Em i tok ol Papuan pipal i save pilim bikpela pen tru aninit long wanpela kain kolonial gavman em i save bagarapim na daunim pipal.
Em i tok ol Papuan i bilip olsem, 200-tausen oa 300-tausen long pipal bilong ol, i bin lus nating stat long taim Indonesia i statlukautim West Papua i kam inap nau.
Mr Faleomavaega i tokim American House of Representatives komiti olsem, taim America i bin halvim ol wok bilong pasim samting em i kolim long ethnic cleansing na genocide -- oa pasin bilong kilim narapela lain, olsem long Kosovo, oli larim yet Indonesia long gohet long bagarapim human rait insait long West Papua.
Gavman bilong Solomon Islands i wok long wetim yet sampela tingting bilong bekim wanpela survey oa wok painim bilong en, bilong glasim wok bilong ol skul long Guadalcanal.
Dispela survey i bin bilong painim aut wanem ol skul i wok, na wanem ol skul i laikim moa halvim bilong gavman.
Edukesin Ministri i tok em i hope ol wok bai gohet klostu, long wanem oli opim pinis ol rot lusim Honiara igo aut long ol eria long Guadalcanal.
Samting olsem 77 pipal i dai pinis bihain long taim wanpela Singapore Airlines jet balus i pundaun na paia taim em i laik kirap lusim ples balus long Taiwan.
Niusman Peter Martin i ripot olsem, ating dispela balus i bin bamim wanpela samting long graun taim em i redi long kirap lusim ples balus.
Singapore Airlines i tok pailot husat ino dai long dispela birua i tok, em i bin lukim na bamim wanpela kain samting long graun, pastaim tyasol long em i kirap.
Ol pipal i glasim dispela birua i tok, oli painim pinis wanpela wil long hap we balus i pundaun long en, na dispela wil ino bilong dispela balus.
Ol pasindia husat ino dai i tok dispela jet balus, wanpela boeing-747, i bin stat seksek nambaut bihain tasol long em i kirap, na bihain wanpela samting i pairap na brukim balus igo long tripela hap taim em i pundaun ikam daun, na bihain paia i kisim em.
Paia i bin kukim planti long ol pasindia na ol otoriti i wok long painim ol bodi yet.
Oli tok ating mak bilong ol pipal i dai pinis bai mas go kisim yet wan-handret.
Long dispela taim, Taiwan i wok long bungim bikpela heve tru long typhoon -- oa ol strongpela win.
Singapore Airlines i sakim ol toktok olsem, taim ino bin gutpela long balus i kirap lusim ples balus.
Wanpela biknem Aborijinal ofisal, nem bilong en Geoff Clark, i ting em i winim pinis kot kes we oli bin sasim em long reip.
Wanpela mejistret bilong wanpela kot long Victoria i stretim tingting pinis olsem, em bai noken givim oda long siaman bilong Aboriginal na Torres Strait Islander Commission long sanap long kot bihainim ol dispela sas.
Kellie Day i ripot olsem oli bin sasim Geoff Clark long fopela rong pasin em oli sut long wanpela tokwin olsem, em i bin reipim wanpela yangpela meri, krismas bilong en 16, long Warrnambool, wanpela siti long Victoria, long 1981.
Lokal Mejistret Terry Wilson i bin tok em i wok bilong em long skelim sapos em igat inap evidence oa inap samting i stap, bilong soim jury bilong wanpela bikpela kot long kalabusim dispela siaman bilong ATSIC.
Olsem na em i stretim tingting long lusim Mr Clark bihain long em i toktok pinis wantaim ol witnes, wantaim tu gel em oli tok Mr Clark i bin reipim.
Mejistret Terry Wilson i tok em ino bilip long toktok bilong ol dispela witnes.
Tasol Mr Wilson i tokaut strong olsem, tingting bilong em ino min oli no bin reipim dispela yangpela meri.
Arasait long kot Mr Clark i bin tokaut long hamamas bilong en long tingting bilong kot, tasol em ino mekim wanpela toktok long ol tokwin olsem, ol polis i wok long painim moa long dispela reip sas agensim em.
Darekta bilong Public Prosecutions i mas nau stretim tingting sapos oli ken kisim dispela samting igo stret long bikpela kot, maski mejistret bilong lokal kot i lusim Mr Clark pinis.
John Howard, ibin koros na mekim strongpela toktok long ol State Premiers ibin tok long gavman i mas katim takis bilong fiul.
Em i tok olsem, dispela toktok bilong ol i krangki na i bilong halivim ol yet long politik.
Niusmeri Lyndal Curtis i ripot olsem, Mr Howard ibin tok, bai ol inoken toktok long dispela heve long Premiers konfrens long Fraide, tasol ol Premier igat strongpela tingting long toktok long dispela samting long dispela miting bilong ol.
Sampela State Premier ibin sapotim ol toktok long gavman i mas noken apim ken takis bilong fiul oa long em i mas katim dispela takis, olsem bilong bringim prais bilong bensin igo daun.
Mr Howard i tok, olgeta State insait long Australia inap long mekim wankain samting em Queensland ibin mekim.
Ol Premier ibin sakim dispela toktok bilong em na ol lida olsem Premier bilong South Australia John Olsen ibin tok-klia pinis olsem ol bai go-het na toktok yet long dispela heve long Fraide.
Asian Development Bank i tok, Marshall Islands i wok long kisim planti halivim tumas i kam long America na dispela i nogut.
Pasifik, tasol em ino nap stopim laik long kisim moa halivim yet.
Ol dispela ripot i tok kain pasin blong ol Marshall ailan pipal insait long moa long faivpela-ten yar long wok-pren wantaim America, ating em ibin mekim na kantri ino nap bruk lusim dispela kain pasin na long em yet wanpela iken sanap na wokim gut ekonomi blongen.
Tru long ol dispela yar i pinis, moni em America i wok long givim i wok long pundaun, tasol oli makim olsem em i save karamapim yet moa long 60 pesen long nesenel baset blong Marshall Islands.
Papua New Guinea Gavman i tok em i gat strongpela bilip olsem, em igat bikpela namba yet long Paliment, maski sampela Gavman memba igo halvim Oposisan.
Richard Dinnen i ripot olsem sampela gavman memba i bin halvim Oposisan bilong pasim vot long wanpela reform oa senis long loa em i karamapim ol politikal pati.
Samting olsem 25 Gavman memba i bin go halvim Oposisan aste bilong pasim laspela vot long dispela Integrity of Political Parties Bill.
Tasol Gavman i tok em i gat inap majority yet bilong oraitim Budget long mun bihain, na bilong mekim Paliment i malolo inap long sikispela mun stat long January, bilong abrisim vot-nogat-bilip.
Praim Minista Sir Mekere Morauta i rausim pinis wanpela long ol memba i lusim gavman long pati bilong em, PDM, tasol em ino mekim wanpela samting yet agensim Tred Minista Michael Nali, husat i bin lidim ol gavman memba long sanap agensim ken gavman.
Na tupela memba i bin risain long United Party, long wanem tupela ino hamamas long lukim dispela pati i halvim Oposisan.
Ol man i save sevim pipal long birua, oli wok long traim yet long litimapim wanpela balus, em i bin kam sidaun hariap long Sydney ples balus.
Nino Tesoriero i ripot olsem, Wanpela balus bilong China Eastern Airlines i bin bungim dispela bagarap long Sydney ples balus.
Pailot bilong dispela balus, wanpela airbus, i bin salim redio toktok igo long kontrol taua bilong Sydney long belo tede, na tok em i bungim heve long hydrolic sistem bilong en.
Air Services Australia i tok dispela balus, em i bin igat 194 pasindia na 16 kru long en, i bin kam long Shanghai, i bin kam daun orait, tasol bihain pailot i pilim stiaring bilong balus i lus.
Bihain em i bin ron nating inap long taim wil bilong en i pas long garas.
Tokman bilong Ambulance sevis, Phil Wilson i tok em i kirap nogut long lukim olsem, nogat wanpela i kisim bagarap.
Ol man i save sevim pipal nau bai yusim ol bikpela masin bilong litimapim balus long wanem tupela taim pinis oli no bin nap long muvim balus.
Dispela birua i mekim na sampela balus i wetim taim yet bilong kirap.
Oli larim wanwan balus tasol long kirap.
Solomon Islands Praim Minista Mannaseh Sogavare i wok long redi long opim dispela embesi oa gavman-ofis insait long kapital Taipei, taim em i mekim wanpela wik lukluk-raun long Taiwan.
Tione Bugotu, ibin tokim Solomon Islands Broadcasting Corporation olsem, dipatmen bilong em ino bin inap long toktok wantaim ol pipol long dispela embesi, long wanem ol ibin katim ol telefon na fex lain bilong ol.
West New Britain Provins long Papua New Guinea i gat plen long putim ol masin long provins bilong glasim na givim tok lukaut kwik long provins sapos sikispela volkeno i meknois na redi long pairap.
West New Britain Provinsal Gavman i hope long kisim moni i kam long nesenel gavman na ol ovasis kantri.
Dispela i bihainim pairap blong Ulawun volkeno, em ibin mekim provinsal gavman long muvim samting olsem foa-tausen pipal klostu long volkeno igo long ol eria i stap longwe.
Ol i tok olsem ol dispela soldia ibin bagarapim na givim pen long bodi bilong ol milisa paitmen bilong Timor em ol ibin pulim-kalabusim ol long yar igo pinis.
AIDS igo long narapela pipal.
Siaman blong PNG Gas projek, Doctor Mosley Moramora i tok, AIDS i nap kamap long olketa hap blong komuniti.
Dr Moramora i bin mekim dispela toktok long stat blong wanpela Red Ribbon kempein oli save wokim long wan wan yiar.
Oli wokim dispela Red Ribbon kempein blong kisim moni blong halivim long sapotim pipal i gat dispela H-I-V.
Dr Moramora i tok, planti taim oli bin askim pinis ol bisnis blong givim halivim tasol, oli no save harim ol dispela askim blong givim sapot.
Constitutional Komisin em dispela gavaman blong nau ol pipol ino makim long lukuk ken long mama loa blong kantri.
Attar Singh, ibin kamapim ken dispela askim blong em bihain long ol Fiji Indian komuniti ino bin igo long tripela pablik miting em 12-pela memba blong Constitutional Review Komisin ibin askim long holim.
Mande blong dispela wik.
Tasol tripela de na tripela taun bihain, wanpela Fiji Indian man tasol ibin kamap long toktok wantaim komsisin.
Pasifik nius-agensi ibin tok dispela i soim klia olsem ol Fiji Indian komuniti ino bin laikim tru dispela tingting.
Fiji Ami ibin kamapim long bikpela bareks long Suva.
Ripot i tok olsem, ol dispela rebel soldia i wok long holim-kalabusim sampela pipol.
Ol ibin kilim tupela soldia taim dispela trabel ibin stat long Queen Elizabeth Barracks, em i stap arasait tasol long siti.
Ino longtaim igo pinis, ol ibin sut long ol gan na igat ol pairap ibin kamap taim ol soldia i sapotim militeri na gavman ibin statim wanpela pait bilong kisim bek kontrol bilong dispela bareks.
Ami i tok olsem, ol i pulim-kalabusim pinis planti long ol dispela rebel soldia, tasol wanpela liklik grup i hait yet.
Lida bilong militeri ku bilong 1987, General Sitiveni Rabuka, ibin tokim Channel Nine televisen stesin bilong Australia olsem, em ino ting olsem ol dispela rebel soldia i laik kamapim narapela ku na em i tok olsem dispela em i wanpela pait na koros i kamap insait long ami yet.
Independens lida bilong East Timor Xanana Gusmao i go kamap pinis long South Korea long kisim Kwangju Human Rights Prize.
Kwangju siti, em i stap 320 kilomita long saut-west bilong Seoul.
Mr Gusmao bai kamap nambawan man long winim dispela prais em ol ibin kirapim long dispela yar long makim namba 20 anniversari bilong bikpela pait long winim demokrasi insait long Kwangju long 1980.
Samting olsem 200 pipol ibin dai na wan-tausen-800 ibin kisim bagarap, taim ami ibin laik daunim dispela pait bilong demokrasi.
East Timor long kisim independens long Indonesia, nau i Presiden bilong East Timor National Council em igat 36 memba.
United Nations ibin makimbilong territori.
Polis long West Papua provins bilong Indonesia ibin tokim ol independens gad long lusim wanpela gavman bilding long Jayapura.
Colonel Sihombing i tok, ol ibin askim ol tripela taim long lusim dispela bilding, stat long Mande ikam inap nau, tasol ol i stap yet long hap.
Em i tok, bai ol inoken usim fos long muvim ol dispela pipol.
Kot sapos ol ino lusim dispela gavman bilding.
Ol independens lida bilong West Papua i tok olsem dispela Cultural Centre em i bilong ol pipol bilong Papua, long wanem ol ibin tokaut long independens bilong West Papua insait long dispela bilding nambawan taim long 1961.
President bilong Indonesia, President Abdurrahman Wahid, i toksave pinis olsem em bai kam lukluk raun long Australia long pinis bilong dispela mun.
Ginny Stein i ripot olsem, dispela toksave i kam aut pinis, tasol i nogat moa tok klia long en.
Australia i bin wok long wet longpela taim pinis long dispela lukluk raun bilong President Wahid, long wanem oli bin wok long muvim taim bilong en planti taim pinis.
Tede president i bin toksave em bai kam lukluk raun long Australia long pinis bilong mun.
Em bai wokim dispela lukluk raun ikam bilong daunim ol belheve namel long Australia na Indonesia.
Wokbung namel long tupela kantri i bin bagarap tru bihainim wok bilong Australia long East Timor.
Embeseda bilong Australia long Jakarta, John McCarthy, i tok taim oli tokim em pinis long toksave bilong President Wahid, Indonesia ino yet kam tokim ol stret long en.
Tasol em i tok tingting bilong Austrralia i stap wankain yet -- na dispelai olsem, Australia bai welkam tasol long president sapos em i kam.
Australia Difens Fos i tok, em i tru oli wok long askim gut sampela Australian soldia husat i bin wok long East Timor, sapos ol tokwin i tru olsem, ol Australian soldia i bin paitim na bagarapim ol militia oli bin kalabusim.
Samantha Hawley i ripot olsem, oli wok long painim aut tu sapos ol narapela tokwin olsem, ol Australian soldia i bin foto wantaim ol militia dai man, i tru o nogat.
Wanpela spesal task fos em ol polisman na ol difens ofisal i stap insait long en, i wok long glasim ol dispela tokwin em ol sevisman bilong bipo i bin tokaut long en.
General Cosgrove i tok ol wankain tokwin i bin kamap long mun Oktoba igo pinis tasol oli bin painim olsem em ino tru.
Palestine taun long West Bank, bihain long ol ibin kamapim wanpela agrimen bilong pasim ol trabel na pait.
Shimon Perez, ibin toktok wantaim lida bilong Palestine Yasser Arafat long Gaza long traim long pinisim ol pait na trabel em ibin go het moa long wanpela mun.
Sharm el Sheik agrimen em ibin bruk-daun sampela dei bihain long ol ibin wanbel long en.
Ol ibin usim dispela nambawan agrimen long kamapim wanpela nupela agrimen namel long olpela Praim Minista bilong Israel Shimon Perez na lida bilong Palestine Yasser Arafat.
6-pela Plaestine man ol ibin kilim aste insait long sampela long ol bikpela pait i kamap insait long dispela mun igo pinis.
Tripela soldia bilong Israel ibin dai tu insait long ol dispela pait, na Sekuriti Kebinet bilong Israel ibin givim tok-orait long militeri i pait bek.
Shimon Perez na Yasser Arafat bai wok oa nogat.
Tokman blong Mr.
Barak itok dispela miting bai kamap sampela taim tede.
Palestine ol soldia blong Israel ibin kilim em long ples oli kolim Al-Khader klostu long Bethlehem.
Israel long Gaza Strip tumoro.
Ehud Barak long stretim ol dispela trabel na traim kamapim gutpela sidaun wantaim Palestine.
Dispela pill oa marasin, oli kolim long RU-486.
Bishop Tomas A.
Em i tok, dispela abortion pill em i samting blong bagarapim laif.
Oli bin wok long pait long dispela samting inap long 12-pela yiar olketa, tasol, long mun September Food na Drug Administration blong America i bin tok oraet long en.
Dispela loa i bungim Northern Marianas wantaim America, i luk olsem, oli bihainim ol federal loa insait long ailan.
Long Northern Marianas oli skelim olsem, moni dispela Pacific kantri i lusim pinis long lukautim ol Compact of Free Association ailan blong en long dispela yar igo pinis, i bin moa long 12-milian American dola.
Commonwealth blong Northern Marianas i wok aninit tripela kain agrimen.
Dispela tripela agrimen, em long Compact of Free Assocaition blong Federated States blong Micronesia, na Repubic of the Marshall Islands, em ibin stap long 1986 na Compact for the Republic of Belau, em i bin stat long 1994.
Dispela moni i bin igo long Department of Public Health, Public School System, Department of Public Safety na Division of Youth Services long wok oli mekim igo long ol pipal blong FAS, long yiar igo pinis.
Papua New Guinea Gavman i tok em i gat strongpela bilip olsem, em igat bikpela namba yet long Paliment, maski sampela Gavman memba igo halvim Oposisan.
Richard Dinnen i ripot olsem sampela gavman memba i bin halvim Oposisan bilong pasim vot long wanpela reform oa senis long loa em i karamapim ol politikal pati.
Samting olsem 25 Gavman memba i bin go halvim Oposisan long Tundebilong pasim laspela vot long dispela Integrity of Political Parties Bill.
Tasol Gavman i tok em i gat inap majority yet bilong oraitim Budget long mun bihain, na bilong mekim Paliment i malolo inap long sikispela mun stat long January, bilong abrisim vot-nogat-bilip.
Praim Minista Sir Mekere Morauta i rausim pinis wanpela long ol memba i lusim gavman long pati bilong em, PDM, tasol em ino mekim wanpela samting yet agensim Tred Minista Michael Nali, husat i bin lidim ol gavman memba long sanap agensim ken gavman.
Na tupela memba i bin risain long United Party, long wanem tupela ino hamamas long lukim dispela pati i halvim Oposisan.
Ol man blong mekim wok painim long ol bagarap blong ol balus long Taiwan, iwok long mekim wok painim blong ol long painim wanem samting tru ibin kamapim dispela bikpela pasindia balus blong Singapore long pundaun bagarap na kilim dai sevenpela ten-nain pipol long en.
Singapore Airlines ibin rausim ol toktok iwok long kamap olsem dispela jet-balus ibin stap long rong runway.
Solomon Islands Brodkasting Corporation olsem depatment blong em ino bin nap long toktok wantaim embassy long wanem oli bin katim ol telefon line.
Bugotu i tok depatment blong em ibin traim long askim depatmen blong Fainens long baim ol dispela bill tasol oli nonap mekim dispela long wanem long heve blong gavaman inogat inap moni.
SIBC ibin tok Taiwan ibin baim wok blong wokim kamap dispela embassy na ibin baim tu sampela liklik hap moni long lukautim offis long i mekim wok blong em.
Solomon Islands Praim Minista, Manasseh Sogavare, i toksori igo long gavman na pipal bilong Taiwan, long ol hasua em i bin kamap long wokbung bilong tupela kantri, bihainim raun bilong Foren Minista igo long China.
Insait long wanpela seremoni long Taipei, kapital bilong Taiwan, Mr Sogavare i bin givim Taiwan Foren Minista Ting-Hung Mao, kastom sel moni bilong soim bel sori bilong Solomon Islands.
Solomons diplomet long Taiwan i tok, wei Praim Minista i givim dispela presen long Taiwan Foren Minista, i bin emotional -- minim olsem, klostu aiwara i pundaun.
Mr Sogavare i bin sutim tok long ol midia oa nius lain long raitim ol stori ino stret long wokabaut bilong Foren Minista Danny Philip, long bungim ol ofisal bilong Beijing.
Em i tok maski dispela trabal i kamap, em i pilim olsem wokbung namel long tupela kantri i mas gohet yet.
Praim Minista Sogavare i mekim wanpela lukluk raun igo long Taipei em bai kisim wanpela wik.
West New Britain Provins long Papua New Guinea i gat plen long putim ol masin long provins bilong glasim na givim tok lukaut kwik long provins sapos sikispela volkeno i meknois na redi long pairap.
West New Britain Provinsal Gavman i hope long kisim moni i kam long nesenel gavman na ol ovasis kantri.
Dispela i bihainim pairap blong Ulawun volkeno, em ibin mekim provinsal gavman long muvim samting olsem foa-tausen pipal klostu long volkeno igo long ol eria i stap longwe.
Wanpela wok kempein blong savim wanpela laspela liklik Pasifik ailan klostu bai kamap bihain long wanpela Australia bisnis man ibin putim kamap ol tingting long developim em.
Suwarrow Ailan long Cook Islands i bikpela ples ol pisin isave igo stap na kamapim ol pikninini blong ol long en long sentrel Pasifik na tu emi ples blong ol greenpela torasel na ol kuka isave kamapim pikinini blong ol.
Foreign minista blong Australia, Alex Downer i tok ol niupela pait i kamap long Fiji nau, i wok long salim klia toktok nau igo long Interim gavman.
Downer i tokim pinisol Australia pipal long Suva, long lukaut gut long laif blong ol, ol narapela long noken go raon long despela hap, taim i gat bikpela belhat na kros blong pait i wok long kamap nau.
Em i tok trabal i bagarapim ken sindaon blong pipal na kantri na gavman i mas luksave long ol despela trabal i wok long kamap ken.
Dai blong blong ol i bin kamap bihaen long kar em bom i bin stap longen i bin pairap long wanpela Jewish market we planti pipal i bin wok long bung longen.
Pikinini-gel blong Yiitzhak Levy, lida blong Israel Right-Wing National Religous Party, em maus laen blong ol Jewish settler long West Bank na Gaza strip.
Israeli Praim Minista Ehud Barak, i tok em rong blong Palestinian Otoriti long slek long wok blongen long kontrolim ol kain laen olsem i bin kamapim despela pait.
Em i bin demand long oli mas painimna putim bek ol despela kalabus, em oli bin lusim ol igofri long ol despela wik i go pinis long hauskalabus.
Despela i kamap, long taim ol lida blong Palestinian pipal i wok long askim pipal blong ol long gohet long holim ol protest long bung tasol blong wokim gut ol protest na maski long kamapim trabal na pait.
American Secretary blong State, Madeleine Albright i toktok pinis long sapotim plan blong America long kamapim gut ol wok-pren wantaem North Korea na em i askim strong next gavman oa niupela President long gohet long holim toktok wantaem Gavman blong North Korea.
Lukluk raon blong President igo long North Korea, bai i ken kamap long sapos ol toktok namel long America na Northkorea long Kuala Lumpur, capital blong Malaysia, long ol missile i karim kaikai.
Namba blong pipal i dai pinis long pait namel long soldia long Fiji asde, nau i wok long go antap moa.
Samting olsem nainpela pipal pipal i dai pinis bihaen long sevenpela moa i bin dai long bikpela hausik long Suva, long nait.
Oli no givim aut yet nem blong ol, tasol long despela nainpela pipal i dai pinis, tripela long ol em ol soldia i bin sapotim army commanda, Commodore Frank Bainemarama.
Narapela sikispela, oli tok em ol rebel soldia.
President Bill Clinton i askim strong Israel na Palestine pipal long noken larim despela bomblast long West Jerusalem i stopim tokoraet long stopim pait.
Clinton i tok i gutpela long tupela kantri long lukim ol despela pait na terrorist pasin olsem oli mas bung long wok blong stopim husat ol laen i laik bagarapim peace.
Despela i bin kamap, long taim Israel acting Foerign Minista, Shlomo Ben Ami, i i bin tok, i gutpela long kantri blongem long respectim ol agreement wantaem ol Palestinian pipal long stopim ol pait.
Long dispela taim, ol Israeli Gavman ofisa, i tok oli wok long holim ol toktok yet wantaem ol Palestinian pipal long wanem ol toktok oli ken putim long wanpela statement em bai i toktok long agreement blong stopim ol pait.
Ol kanadre blong pipal i bin dai long despela Singapore Airline balus long Taiwan, i wok long belhat na bikmaus nau long despela balus kampany long em i wok long haitim ol informesin long ol.
Ol relative i kros long ol bikman blong Airline, long oli no toksave long ol long indai blong ol pasindia, i nap long sampela hawa, bihaen long birua i bin kamap pinis.
Despela em namba-wan taim long history long wanpela balus blong Singapore Airline i pundaon bagarap, ba Singapore Airline em wanpela gutpela balus kampany, long wok na winim moni long hap blong Asia.
Ol wok iwok long gohet long lukluk long bodi blong pipal i bin dai long despela birua blong Singapore balus long Taiwan blong givim nem pa save long husat ol despela pasindia i bin dai long dispela wik.
Jane Hutcheon i ripot olsem namba blong pipal i bin dai pinis long despela crash nau i stap long eitpela-ten-wan.
Ol investigator, em oli bin kisim ol igo long Taipei blong painim aut wanem samting i bin kamapim despela crash long tunde, i tok pinis ol kain tokwin olsem pailot i bin raon wantaem despelabalus long runway, em oli bin klosim na i bin bamim ol masinblong wok, taim em i bin takeoff, long Chaing Kai Shek ples-balusINO tru.
Ol investigator i stat pinis long lukluk oa study long ol toktok insaet long tupela blackbox date recorder na balus kampany i tok-promis pinis long givim aut kwik ripot long wanem samting i bin kamapim crash blong despela balus blong Singapore Airline.
Imigresin Minista bilong Australia, Phillip Ruddock, i tok 145 Olympic etlit na ofisal i stap bek yet insait long Australia, maski visa bilong ol i pinis.
Mr Ruddock i tok planti long ol dispela pipal, em oli kam long Olympic long Sydney long Septemba tasol oli no go bek yet long kantri bilong ol, oli kam long ol kantri we nogat trabal long politik ino save kamap -- olsem America.
Em i askim ol dispela pipal long go bek long ples kwik taim.
America i tokim ol sitijen bilong en olsem, moa beta oli noken go insait long Solomon Islands, maski ol militan grup i sainim pinis pis agrimen long mun i pinis.
Tupela birua grup long Solomons -- Malaita Eagle Force na Isatabu Freedom Movement -- na Gavman i bin sainim wanpela pis agrimen bihainim ol toktok long Townsville em Australia gavman i bin sponsa long en.
America i bin tok em i hamamas long dispela agrimen.
Tasol, tok lukaut bilong America i tok, dispela agrimen ino yet rausim belkros na laik bilong pait, olsem na moa beta ol American sitijen i abrusim dispela ailan, oa oli lusim ailan sapos oli stap pinis long hap.
Praim Minista bilong Australia John Howard, i tok wanpela gavman white paper long difens, em bai kam aut long mun bihain, bai tokaut long nupela moni oli tingting long lusim long difens.
Mr Howard i tok Australia i mas lusim moa moni long sekuriti bilong en bihainim ol kain trabal nau i save kamap olsem long Fiji na East Timor.
Em i tok plen bilong difens long bihain-taim tru, i stap namel long ol nambawan asenda bilong gavman.
Wanpela prosekuta long Taiwan i tok oli nap sasim tripela pailot, bihainim bagarap bilong wanpela balus bilong Singapore Airlines em i bin kilim 8-pela-ten-1 pipal.
Song Kuo-yey, wanpela prosekuta husat i go pas long ol wok bilong galasim displela birua, i tok sapos oli pruvim olsem rong bilong pailot i bin kamapim dispela birua, bai oli sasim dispela tripela pailot long manslaughter.
Mr Song i tok Malaysian pailot husat bilong dispela, Kepten Foong Chee Kong, na tupela co-pailot, Latiff Cyrano na Ng Kheng Leng, em oli no bin dai long birua, inap go kalabus inap long faipela yar.
Em i tok, oli tambu long ol pinis long noken lusim Taiwan.
Dispela toktok bilong Taiwann prosekuta i kamap taim oli painim olsem, i luk olsem rong bilong pailot i bin hasua long dispela balus i yusim rongpela runway.
Ol investigeta i tok dispela balus i bin yusim wanpela runway em oli bin pasim, taim strongpela raun-win oa typhoon i kam hamarim ol masin bilong wok long ples balus.
Bihain balus i kam pundaun bek long ples balus na i paia, na kilim 8-pela-ten-1 pipal.
America i tok em i hope long opim ken embesi blongen long Indonesia, bihaen long Indonesia Gavman i bin mekim sampela wok blong kamapim strong security long mission.
Tokman blong American State department, Richard Boucher i bin tokim ol niusman meri olsem oli strongim nau ol security wok raon long embesi.
Embesi i bin klos long publik long namba-24de blong mun October, long wanem em i tok ibin gat heve long secuirty, na long Fonde i bin gat tok i kam long embesi olsem bai embesi i pas yet, long publik igo i nap long Tunde.
Foreign Minista blong Indonesia, Alwi Shihab na wanpela tokman blong President i bin askim strong embesi long Fraide, long op bai nogat krangi tingting i kamap long pipal olsem wok-pren namel long Indoinesia na Gavman blong Indonesia i gat i gat sampela heve.
Fiji ami i tok tupela longol ofisa i bin halvim trabal em i bin kamap long ami bareks long Fonde, na wanpela long ol husat oli ting i bin lidim dispela trabal, nau oli arestim pinis.
Sean Dorney i ripot olsem, Komanda bilong Fiji Militari Fos ino yet stretim tingting sapos wanpela ami lain yet bai galasim dispela trabal oa sapos ol bai larim wanpela lain bilong arasait long ami i lukluk long en.
Toktok bilong tokman bilong Fiji ami, Major Howard Politinim, i soim olsem samting olsem 40 memba bilong counter-revolutionary warfare unit i bin wokim dispela trabal long Fonde.
Faifpela long ol nau i dai pinis, sevenpela i stap long haus sik, tenpela i kalabus, na ol narapela i ronawe na hait yet.
Oli bin pulim kalabusim lida bilong ol, wanpela leftenant, long Fonde nait taim ol regular soldia i bin go na paitim ol long ham bilong bareks em oli bin kontrolim.
Major Politini i tok dispela trabal ol memba bilongcounter-revolutionary warfare unit i bin kamapim, i mekim ol narapela memba bilong Fiji Difens Fos i bung wantaim.
Wanpela container sip, em i bin pas long Australia Great Barrier rif long Fonde, bai i stap long hap i nap long sampela de.
Despela sip, oli bin regista longen long Malaysia, i bin pas istap long Sunbury rif, south-east long Cairns, taim em i bin wok long ron insaet long wanpela shipping channel na nogat pailot-bot i bin go pas longen blong toklia longen.
Minista blong Transport long Queensland, Steven Bredhauer i tok ating bai oli noken pusim aut despela sip long rif bai em i ken trip.
Papua New Guinea Praim Minista, Sir Mekere Morauta, i rausim pinis nambatu bilong em na faifpela Kebinet minista husat i bin joinim wanpela wok agensim Gavman dispela wik.
Oli tok dispela sikispela man i bin halvim wanpela wok bilong brukim Gavman.
Pasin bilong ol i bin bagarapim vot long wanpela bill oa tingting bilong loa em gavman i putim igo long Paliment, bilong wokim sampela senis long loa em i karamapim ol politikal pati.
Samting olsem 25 Gavman memba i bin go joinim Oposisan bilong traim pasim Paliment inap long yar bihain, wanpela pasin em inap pasim Paliment long oraitim Bajet, na opim rot long vot-nogat-bilip agensim gavman.
Wanpela rebel memba i tok oli bin wari long wanem oli ting dispela senis long loa i gat sampela rong long en.
Tasol Praim Minista Morauta i tok dispela dispela wari bilong ol i wanpela giaman wari, na oli yusim tasol bilong haitim trupela tingting bilong, em long opim rot bilong wanpela vot-nogat-bilip agensim gavman long mun January.
Em tok, i nogat moa narapela as i stap bilong dispela giaman wari, na i tok i gat planti hul i stap long loa, na wanem kain toktok oli mekim em i bilong haitim tasol trupela tingting bilong ol.
Tasol Praim Minista Morauta i tok, trupela tingting bilong ol i klia, maski oli laik haitim long ol giaman toktok.
Sir Mekere i tok trupela laik bilong ol em long holim pawa tasol.
Vietnam pipal long Australia i wok long makim twenti-faiv yiar long sindaon blong ol long Australia.
Aninit long polisi blong olpela Gavman blong Praim Minista Malcolm Fraser, oli bin kisim planti Vietnam imigrent na sindaonim ol long Australia.
President blong Vietnamese Community long Australia, Trung Doan i tok oli holim despela festival i nap long wanpela mun, blong tok tankiu long Australia pipal long oli bin kisim planti refuji long kam sindaon long Australia long despela tupela-ten-faiv-yiar.
Em i tok em i gat ol gutpela-gutpela stori long sindaon blong ol long Australia, tasol wanpela samting nongut long wanpela liklik laen long ol despela Vietnam pipal, oli wok long bungim sampela heve olsem long pilai laki oa gambling na tu long drug.
Ripot i tok Indonesia kot i givim oda pinis bai oli mas kilimwanpela man blong Franis long wanem em i bin haitim na karim 3.
Oli tok dispela man i bin karim dispela hashish insaet long botel blong scuba daiving igo long Bali long 26 de blong mun Disemba 1999.
Ripot i tok Blac i bin wok long tok taim oli pulim kalabusim em olsem, despela ol despela scuba daiving tanks i blong wanpela fren blongem long India, we em i bin lusim tenpela de pastaem long em i kamap long Bali.
Em i tok em ino bin save olsem oli bin pulumapim ol despela tank long hashish.
Niuspepa i tok em namba-wan taim oli askim long kot long givim death penalty long Bali long drug-trafficking.
Long Indonesia, provincial palaman blong Aceh i makim pinis wanpela nupela governor taim trabel na pait namel long gavman soldia na ol rebel i bin kilim sevenpela pipal.
Antara news agency i tok, miting blong Aceh People Representatives Council i bin makim Abdullah Puteh, 52 krismas blong em, olsem nupela governor blong province.
Em bai kisim ples blong Bustari Mansyur.
Antara i bin tok, oli bin makim Azwar Abubakar olsem nupela vice governor.
Nau yet, sevenpela pipal wantaim tu wanpela polisman i bin dai long wiken insait long sampela hap blong Aceh.
Planti handred ol pipal i bin dai long pait na trabel long dispela yiar, namel long ol rebel na gavman sekuriti forces.
Jakarta na ol rebel i bin agri long mun September long gohet long bihainim agrimen i bin stap long mun June, inap long narapela tripela mun, tasol em ino bin nap long pasim ol trabel na pait.
Greek hijacker blong wanpela bus i bin pulap wantaim ol turis blong Japan, i kilim em yet, pastaim tasol long oli bin nap long sasim em.
Polis blong Greece i tok, Christos Kendiras i bin toromoim em yet lusim namba seven floor window blong wanpela central Athens polis het-kuatas ofis.
Oli bin lusim igo fri dispela 33 turis blong Japan na ino gat bagarap i bin kamap long ol.
Oli bin holim kalabusim ol inap long nainpela hawa olketa.
Kendiras i bin givim em yet igo long television man, bipo oli bin givim em igo long ol authoritis.
Em i bin go insait na kisim dispela bus bihain long wanpela koros wantaim famili, we mama blong meri blong em na boi-fren blong meri blong em i bin dai long en.
Polis blong Malaysia ibin iusim water cannon long pasim ol pipol istap insait long wanpela protes.
Opposisen ibin laik holim wanpela bung miting blong ol.
Opposisen em oli laik holim tede apinun.
West blong Kuala Lumpur.
Ol lain i rereim dispela bung ibin tok.
Anwar Ibrahim, bai oli toktok moa long en long dispela bung blong ol.
America inap long 2-million na 6-hundret-tausen dolla.
Bank ov America.
Ripot ibin tok Mr.
Oli tambuim pinis olpela Prime Minister na ku lida blong Fiji, Sitiveni Rabuka long noken igo insait long Armi Barracks long kantri.
Niusman, Sean Dorney i ripot olsem, oli gat tingting nogut long Mr Rabuka bihain long em i bin traim long holim toktok wantaim ol rebel soldia husat i bin traim long go insait blong kisim Queen Elizabeth barracks, long Suva, long wik igo pinis.
Nau yet, ol famili blong sampela memba blong Counter Revoluntrionary Warfare Unit, em oli bin dai pinis, i wok long tok olsem, oli no bin stap long barracks taim dispela mutiny i bin kamap.
Tasol oli tok, armi i bin kisim ol long ol narapela hap na kisim ol blong askim ol sampela askim, pastaim tru long trabel ibin stat.
Ol militari ofisa blong Sri Lanka i tok, oli bin bagarapim wanpela pait em ol Tamil Tiger suicide bot i bin laik long kamap long eastern port blong kantri.
Wanpela mausman i bin tok, Navi blong Sri Lanka i bin bagarapim wanpela bot i bin pulap wantaim dinamait blong Liberation Tigers of Tamil Eelam, long Trincomalee harbour.
Rijonal het-kuatas blong navi i save stap long dispela harbour.
Dispela trabel na pait i namba tu long kamap long Trincomalee stat long namba 23 dei blong mun Oktoba, na i bin namba wan trabel ol rabel i kamapim stat long taim blong miting namel long Eric Solheim blong Norway na lida blong Tamil Tiger, V.
Prabhakaran long namba wan dei blong mun November.
2-tausen 4-hundret kilomita swim blong em ikam daun long Murray River.
Em i ting long stat antap tru long hed blong wara long ples oli kolim long Corryong long bus blong Victoria na i ting long igo kamap long maus blong river long South Australia.
18-ibin kisim bagarap.
Na sampela pipol ibin sutim wanpela polisman long naif insait long wanpela pait.
Sean Dorney i ripot olsem tumora bai oli larim ol skul long stat op ken.
Narapela foapela memba blong Counter Revolutionary Warefare Unit, i bin givim ol yet igo long han blong Ami.
Dispela i mekim na oli gat aninit long tenpela tasol nau oli stap hait yet, we taim oli bin stat pait wantaim ol narapela soldia, long bareks, oli bin gat foapela-ten memba olgeta.
Edukesin Ministri nau i wok long toksave long ol papamama olsem skul bai open long ol pikinini blong ol, tumora.
Oli wok long glasim tu taim oa hawa blong curfew nau.
Long nau, curfew i save stat long 8pm igo i nap 5am long morning.
Oli wok long strongim tok long Indonesia President Abdurrachman Wahid ken long em i stopim wokobaut blongem i kam long Australia.
South East Asia niusmeri Ginny Stein i ripot olsem, nupela toktok oli mekim igo long Presiden, bihainim ol toktok em Foran Minista Alexander Downer i bin mekim long ol wokpren namel long tupela kantri.
Foreign Affairs Parliamentary Chairman YASRIL BAHARUDDIN, i sutim tok long Mr Downer long em i no soim kain tingting na laik blong kamapim gut ol wokpren namel long tupela kantri taim em i mekim kain toktok ken olsem.
Mr Downer ibin sutim tok long wanpela oa tupela Indonesia politisen long usim dispela heve long wokpren namel long Australia na Indonesia blong halivim ol long politiks blong ol insait long kantri.
Baharuddin i tok kain tok olsem i soim kain stronghet tingting blong Australia igo long indonesia.
International Monetary Fund ibin tok-hamamas long Papua Niugini long em i go het long kamapim ol senis long ekonomi, i tru igat bikpela heve i stap yet long ekonomi bilong en long dispela taim.
Wanpela lain bilong IMF ibin go stap long Papua Niugini long lukim na skelim ol wei em iken sapotim ol senis kantri i kamapim long ekonomi bilong en.
Papua Niugini ibin slo-daun, tasol gavman i go het long kamapim ol senis long ekonomi na em i wuas gut long wei em i usim moni bilong en.
Ol i muvim-aut Komonwelt Yut Ofis bilong Pasifik long Solomon Islands igo long Brisbane long Australia, long wanem ol i wari long sekuriti insait long Solomon Islands.
Honiara taim ol heve bilong sekuriti i kamap orait ken.
Mr Bost i tok, Brisbane em i gutpela peles bilong putim dispela ofis, long wanem em bai hostim narapela Komonwelt Heds ov Gavman miting long mun Oktoba long yar bihain.
Wok bilong dispela Yut Ofis em i bilong givim trening long ol yut woka na kirapim bel bilong ol long stap insait long ol rijonal na intanesenel miting, long halivim ol iken givim paua na strong long ol yang-pipol bilong Pasifik.
Malaysia ibin mekim strongpela toktok long Polis long paitim na rausim planti-tausen pipol husat ibin wok long go long sapotim wanpela demokrasi-bung long Sande.
Polis ino bin igat gutpela risen long usim fos na paitim pipol long dispela bung em inogat trabel ibin kamap long en.
Opposisen ibin mekim na ol polis ibin go brukim dispela protes.
5-tausen sapota bilong olpela Deputi Praim Minista Anwar Ibrahim ibin stap long en, ino bihainim loa.
Mahathir Mohamad i tok olsem, gavman bai inoken larim ol Kot i harim ken kot-kes bilong Anwar, husat bai stap long kalabus igo inap long 2014 long ol rong bilong korapsen na slip wantaim narapela man.
Long dispela yar igo pinis, strongpela polis fos bilong Malaysia ibin blokim olgeta kain protes bilong Opposisen.
Opposisen, ol bikpela na liklik wantaim.
Laos Kebinet Minista long stap long kantri, i stret.
Laos Foran Ministri i wok long tok olsem dispela minista, husat nius ripot long em i tok em i bin kisim pinis balus igo long New Zealand, i stap ovasis nau long ol wok blongem.
Em i tok dispela man, Khamxay Souphanouvong husat i minista long ofis bilong Praim Minista, i wok long lukim ol dokta ovasis long sik blong em longpela taim pinis.
Igat ol wankain ripot olsem minista i bruk lusim Communist Gavman, stat long taim em i bin lusim Laos long mun April, tasol Gavman long Vietiane i wok long tok long en olsem i no tru.
Honiara olsem hap blong dispela wok.
Downer i tok, em i nogat wanpela as-tingting long bilif olsem dispela wok blong bringim pis bai ino nap kamap gut.
Ol skul ibin pas olsem wanpela hap tingting blong wok sekuriti bihainim pasin ol ami ibin mekim long kamapim ol trabel long Fonde blong las-wik long Queen Elizabeth Barracks.
Ami ibin tokaut long aste olsem em bai daunim ol wok sekuriti blong em.
Papua New Guinea i fri long sik polio na leprosi.
Praim Minista Sir Mekere Morauta i tok dispela tokaut blong Wold Helt Organisation, i bikpela samting long histori blong wok blong lukautim helt long Papua New Guinea.
Vanuatu i stap nau long China long traim-kisim halivim bilong ol dinau em ino bekim yet.
Praim Minista Barak Sope, wantaim Direkta General bilong em na Minista bilong Agrikalsa, i stap long dispela delegesin na bai ol i stap inap long wanpela wik long Beijing.
Pasifik Nius Sevis i tok, ol ino bin bekim ol dispela dinau, stat long 1987 ikam inap nau, na ol ibin usim ol moni bilong en long wokim nupela palamen haus na loa skul bilong Universiti bilong Saut Pasifik.
69-Million American Dolas olgeta.
Olpela Praim Minista blong Papua New Guinea, Paias Wingti i tok em ino tru olsem em i bin stap insait long plen long oli bin rausim sikispela Kebinet Minista long wik igo pinis.
Richard Dinnen i ripot olsem Mr Wingti fomim bikpela pati husat i stap insaet long Papua New Guinea Coalition Gavman.
Wingti nau i save stap long Australia.
Nambatu oa Deputi Praim Minista, MAO ZEMING i wok long sutim tok long Mr.
Wingti long em plen blong em na oli bin rausim ol dispela minista.
Wingti i tok ol dispela toktok ino tru tasol em i tok em gutpela samting Gavman i mekim long rausim ol despela minista.
Tasol, Mr Zeming i tok em bai i sanap agensim Sir Mekere Morauta blong winim lidasip wok blong Peoples Democratic Movement Pati.
Praim Minista Morauta long mekim olsem na bihainim tok blong ol long wanem oli laik lukim i kamap.
PNG, Post PNG na Investment Corporation bilong Papua Niugini.
Australia i mekim toklukaut pinis olsem despela Solomon Islands peace agrimen i nap long bruk daon kwik-taim ken na planti long ol samting blong pait ol laen i wok long pait i wok long holim ol yet.
Foreign Affairs Department i givim despela toktok, na em i tok i gutpela long ol Australia pipal long noken go yet long Solomon islands.
Travel bulletin i tok nau oli wok long mekim ol wok bihaenim despela agreement oli bin sainim long mun igo pinios, na oli bin rausim pinis ol roadblok long capital, Honiara na long ol rural area blong Guadalcanal.
Foreign Minista, Alexander Downer i tokaut pinis olsem Australia bai i lidim international peace Monitoring tim, em bai igo kamap long Solomons long dispela wik.
Em bai igat tripela-ten-faiv Australian na wanpela-ten-foa New Zealanda bai i stap long namba-wan group long stap wok long Solomons.
Ol lida blong Bougainville i tok ol toktok wantaim Papua New Guinea gavaman nau i stop.
Niusman Richard Dinnen ibin ripot olsem ol lida blong Bougainville ibin tok ol wok blong kamapim tingting blong bihain taim blong ailan bai bagarap.
Ol lida blong Bougainville iwok long askim long holim ken nupela ol toktok wantaim gavaman blong Papua New Guinea.
Praim Minista, Sir Mekere Morauta bai igo pas long ol.
Oli bin laikim olsem ol pablik sevant inoken moa go pas long ol toktok we oli wok long blokim ol gutpela samting ibin kamapim long en.
Na ol politkel lida imas kisim bek ol wok blong lukautim ol dispela toktok we ol gutpela samting ibin kamap long en long dispela yar.
Bougainville bai oli nonap kamapim long dispela yar.
Ol skul long Suva, bik taun bilong Fiji, bai op ken tede.
Oli bin pasi ol dispela skul taim ami i bin taitim ol sekuriti wok bihainim trabal long Queen Elizabeth bareks long Fonde igo pinis.
Aste, ami i bin stretim tingting long slekim ol sekuriti wok ken.
Klostu nau pipal bilong America bai oli elektim wanpela nupela president.
Tupela kendidet husat i go pas long dispela resis, tupela i redi long karim kempein bilong tupela igo long liklik lain pipal husat ino save vot tumas long wanpela pati tasol.
Tupela i laik grisim dispela grup long wanem vot bilong ol i ken halvim wanpela long tupela long win.
Ol wok bilong skelim tingting bilong pipal long husat man oli laikim, i soim olsem, nogat wanpela long tupela i go pas tumas long dispela taim.
Olsem na tupela i laik grisim dispela liklik lain pipal husat i save senisim nambaut vot bilong ol, long votim tupela.
Wanwan long Republican kendidet George W.
Bush na Democrat kendidet Al Gore, i laik pulim ol dispela liklik vot long Florida, Pennsylvania, Michigan, na Missouri.
Komanwelt Yut Ofis insait long Pacific bai go long Brisbane siti long Australia, long wanem oli wari long sekuriti bilong en long Solomon Islands.
Darekta bilong dispela ofis, Jeff Bost, i tok Komanwelt sekreteriat bai glasim wanem samting i wok long kamap bilong skelim sapos dispela ofis i ken go bek ken long Honiara kwiktaim.
Mr Bost i tok Brisbane i wanpela gutpela ples bilong putim dispela ofisa pastaim long en, long wanem em bai lukautim miting bilong ol hetman bilong Komanwelt long mun Oktoba long yar bihain.
Australia igat bikpela moni long en.
Victoria ibin spendim klostu 26-million dolla long Melbourne Cup blong dispela yar.
3-hundret na 5-hundret ol teak logs aut long dispela park na karim ol igo na salim ol long narapela hap blong kantri.
Gavman blong Papua New Guinea i tok, Wold Bank na International Monetary Fund, i gat strongpela sapot na bilip long em.
Papua New Guinea i bin bungim bikpela heve wantaim World Bank na IMF, taim Bill Skate i bin ronim Gavman.
Tasol taim Sir Mekere Morauta i bin kamap Prime Minister, gavman i bin mekim bikpela wok tru blong kamapim gut ken ol wok pren wantaim dispela tupela bodi.
Ol tim blong Wold Bank na I-M-F i kamap pinis long Papua New Guinea blong glasim gut ken ol sapot blong ol long ol riform program.
Tupela tim wantaim i tok, Gavman i bungim stret ol target oli bin makim olsem bai sapot blong tupela bai iken igo het.
Prime Minister Morauta i tok, Wold Bank na I-M-F i gat bikpela bilip long Gavman blong em.
Wanpela lain bilong United Nations, em long Wol Helt Oganaisesin, i bin tokaut olsem Papua New Guinea i fri nau long sik polio na leprosi.
Praim Minista Sir Mekere Morauta i tok dispela toksave blong Wol Helt Oganaisesin, i bikpela samting long histri bilong ol wok bilong lukautim helt long Papua New Guinea.
Emi tok wok bilong pinisim ol dispela sik i gutpela samting kantri i bin kamapim, maski heve long moni i stap yet long kantri, na tu i nogat ol gutpela rot na trenspot sistem long kantri.
Minista blong Helt Ludger Mond, i bin tok oli kamapim na stat bihainim pinis ol tingting bilong kontrolim dispela tupela sik bilong lukim olsem polio na leprosi ino kam bek ken.
Polis blong Papua New Guinea i wok long painim aut long kilim dai blong wanpela expatriate bisnis-meri long siti blong Lae.
Wanpela grup blong ol man i bin bungim dispela meri taim em i bin kamap long wok.
Ol dispela man i bin tokim em long givim key blong kar blong em na bihaim sutim long em long gan na kilim em.
Dispela kilim dai blong dispela meri i wanpela long ol bikpela crimes i wok long kamap insait n raun long Lae, na ol pipal long hap i poret long lo na oda i wok long igo daun.
Provincial Gavman blong Morobe, Luther Wenge i tok no-laikim stret dispela pasin blong kilim meri, na i tok, em i sori olsem ol crimnal nau i wok long makim stret ol bisnis em i save bikpela wok tru insait long Province.
Philippine President Jospeh Estrada ino laik resign oa pinis long wok blongem, tru em bai bungim kotcase blong rausim em long wok blongem long ol sas long em i bin kisim bribe oa sampela laen i bin peim em moni.
Em i wok long toktok strong bai em i stap holim wok blongem insaet long ol toktok wantaem man husat i wok long sutim ol strongpela tok igo longem, Fidel Ramos, olpela President.
Estrada i tok strong blong curreny nau i moa yet long wanem em bai i noken resign na pipal i sapotim despela tingting blongem.
Wanpela survey i soim olsem planti long ol Philipine pipal i laikim em long holim wok blongem tasol Mr.
Ramos i bin tokim President long lukautim gut kain pasin blongem oa nogat em o mas pinis pastaem long christmas.
Em i askim em tu long bekim ol tokwin olsem em i bin kisim planti-million dola olsem pei long ol laen i save brukim loa long pilai laki.
EStarda i tok em i no rong long wokim wanpela samting, na em bai i welkam long kotcase i kamap long Senate blong rausim em, em i luk olsem bai i stat long dispela mun.
Papua New Guinea Gavman i wok long traim bungim wantaim planti moa memba, bilong halvim Bajet bilong en dispela mun.
Richard Dinnen i ripot olsem Gavman i wari nogut sampela Gavman memba bai traim blokim rot bilong Bajet bil long paliment.
Samting olsem 25 gavman memba i bin sanap halvim Oposisan sait long wik i pinis, bilong blokim wanpela senis gavman i laik wokim long loa em i karamapim ol pati na ol memba, na nau sampela wari i kamap nogut sampela memba ken bilong gavman i traim long blokim rot bilong Bajet long wik bihain.
Wari i kamap olsem ating ol dispela gavman memba bai wokim dispela pasin bilong fosim paliment i surukim taim bilong Bajet, olsem bai rot i op long oli ken muvim wanpela vot-nogat-bilip agensim em.
Lida bilong wanpela bikpelapati insait long koalisen gavman, nau Lands Minista John Pundari, i askim olketa memba long sanap halvim Bajet.
Em i tok lukaut olsem, olketa pipal bilong Papua New Guinea bai bungim bikpela heve sapos ol memba i blokim Bajet.
Mr Pundari i promis pinis olsem, pati bilong em bai sapotim dispela bajet, na nau wok i gohet bilong traim winim leva na tingting bilong ol memba husat i wok long tubel sapos oli halvim gavman o nogat.
Mansave long ol insect oa kain binatang long Nothern territory blong Australia, i tok i gutpela long wokim gut Quarantine blong lukim olsem wok blong shipping ino karim ol mosquito em i save karim ol sik nongut i kam insaet.
Bihaen long second world war, oli bin stopim olgeta kain mosquito em i save karim dengue fever parasite long territory.
Territory Health service Senior entymologist, Peter Whelen i tok buk blong shipping em i gat toksave long wanem ol samting insaet long ol container long sip, ino save karim ol trupela toktok.
Emi tok sampela pipol em oli wok long soim olsem oli gat dispela sik iwok long kamap igo bikpela.
Oli wok long strongim tok ken long Indonesia President Abdurrachman Wahid long stopim wokobaut blong em i kam long Australia.
South East Asia niusmeri Ginny Stein i ripot olsem, ol nupela toktok igo long Presiden long noken kam long Australia, bihainim toktok Foran Minista Alexander Downer i bin mekim long wokbung namel long tupela kantri.
Foren Afes Palimentri Siaman bilong Indonesia, Yasril Baharuddin, i sutim tok long Mr Downer na tok, em i no soim kain tingting na laik blong kamapim gut wokbung namel long tupela kantri, taim em i mekim kain toktok ken olsem.
Insait long wanpela toktok long Sande, Mr Downer i bin sutim tok long wan oa tupela Indonesia politisen, long usim dispela heve long wokbung namel long Australia na Indonesia, bilong halivim politiks blong ol insait long kantri.
Baharuddin i tok kain tok olsem i soim kain stronghet tingting Australia i gat agensim indonesia.
Ripot i tok Praim Minista bilong Vanuatu i sapotim polisi bilong China long Taiwan, taim em i go lukluk raun long Beijing.
Chinese televisan i tok makim Vanuatu Praim Minista Barak Sope long tokim Chinese wanwok bilong em, Zhu Rongji, olsem gavman bilong em bai sanap strong long one-China polisi na lukim Taiwan olsem wanpela hap tasol bilong China.
Chinese televisan i tok makim tu Vanuatu lida long tok olsem, em i hope kantri bilong em bai wokbung wantaim China long kirapim ol wok bisnis na stretim ol heve pipal i save bungim long sindaun na laif bilong ol.
Dispela toktok i kam aut bihain long wanpela niuspepa bilong Taiwan i bin tok long mun i pinis olsem, Taiwan klostu bai kirapim gavman wokbung wantaim Vanuatu.
Vanuatu i save wokbung wantaim Taiwan stat yet long 1992, taim em i luksave yet long China.
Na nau yet, Wol Beng i tokaut pinis olsem, em i gat confidence oa bilip long we PNG Gavman i lukautim na ronim ekonomi na ol rifom progrem bilong en.
Wol Beng i gat nainpela projek long P-N-G em kos bilong ol i nap long 300 milian dola -- na sapos kantri i laikim em long gohet long givim moni bilong ol dispela projek, Gavman i mas gohet long ol ekonomik na politikal rifom.
Wol Beng vais-president husat i lukautim East Asia na Pacific rijen, Jemal-ud-din Kassum, i tok P-N-G i wok long mekim ol samting gut, maski Gavman ino bin nap long mekim paliment i oraitim politikal bil bilong en long wik i pinis.
Mr Kassum i tok Wol Beng i gat bilip long P-N-G Gavman na long Praim Minista Sir Mekere Morauta.
AMERICAN TELEVISAN I RONG, BUSH INO WIN YET!
Presidential eleksan long America i pinis tasol i luk olsem oli no save gut yet husat tru i win.
Ol televisan stesin i bin tok Republican kendidet George W.
Bush i win pinis tasol bihain oli bin senisim ken dispela na tok, mak bilong vot bilong tupela i klostu wankain stret olsem na oli no nap tok yet husat i win.
Olgeta i wok long lukluk nau long Florida state long saut bilong kantri, we i bin luk olsem Mr Bush i bin winim.
Ol bikpela televisan stesin long America i putim em pinis long White House -- oa i tok pinis olsem, em i kamap president pinis, tasol ol state ofisal long Florida i tok, oli mas kandim gut ken ol vot.
Ol vot long Florida bai tokaut long husat i winim eleksan.
200 vot na sampela tausen vot tasol nau i stap em oli no kandim yet, raun long kantri.
Haf pesen tasol i stap namel long tupela kendidet.
Niusmeri bilong mipela, Agnes Cusack, i ripot olsem Florida, we oli ting ol vot i bai halvim Mr Bush long win, ating bai mas halvim tu yet Mr Gore.
Olsem na Agnes i tok, nius i olsem, Florida i mas stap long sait yet bilong Republican pati, tasol ating dispela bai nogat taim pipal bilong America i kirap tumora long moning.
Nesanal vot i pas-pas wantaim tru namel long Mr Bush na Mr Gore -- 48 pesen bilong Al Gore na 48 pesen bilong George W.
Ol vota insait long Amerika i stat long putim vot bilong ol long eleksin bilong makim Presiden, taim Republican George W Bush na Democrat Al Gore i wet i stap long lukim wanem samting i kamap bihain long kempen bilong tupela.
Mr Gore i wok lid, na dispela i min olsem resis bilong kamap presiden i stap kolostu-kolostu.
Human raits grup itok, ol iwok long wari nogut ol ino lukautim gut ol despela soljia na ol iken paitim ol nambaut tu.
Amnesty itok, oli bilip ol iwok long holim kalapusim yet Sergant Villiame Lotawa na samting olsem eitpela ol narapela soljia insait long militari hetkota insait long Suva.
Ol toktok ikam aut itok, ol ino larim ol despela soljia long toktok na lukim family, ol loia, kisim marasin long ol sik bilong ol oa toktok wantaim Human Raits grup bilong Fiji.
Amesnty itok, bihainim ol toktok oli ino long taim igo pinis, olsem ol ibin paitim nambaut ol sojia na sampela bilong ol ibin idai taim ol ibin wok long holim kalapusim ol, i luk olsem rot i pas nau bilong ol autsait lain long go insait na toktok oa lukim despela 9-pela ol soljia.
Australia bai givim moa long 8 Million Dola long halivim long strongim jastis sistem bilong Solomon Islands insait long dispela tripela yar bihain.
Ol bai usim dispela moni long kamapim gut wok bilong ronim polis na kalabus sistem bilong Solomon Islands.
Wanpela ripot long poison cyanaide i kapsait long graon na wara long stat blong dispela yar long PNG, i tok maining kampani i mas peim kompensesin igo long ol vilis pipal husat i bin kisim taim nogut long ol despela poison.
Wan-tonne hevi cyanide-poison i bin pundaun long wanpela helikopta balus taim em i ron antap long Tolukuma Gold Mine long mun March.
Despela main i bilong Ausatralia kampani, Dome Resources.
P-N-G Ofis bilong Environment na Conservation i bin raitim kamap despela ripot, em i tok ol pipal blong tupela vilis husat i save stap tambolo long wara em posion i bin kapsait long en, i bin wari nogut tru bihaen long poison i kapsait na oli no bin laik kaikaim pis long riva na tu oli no bin laik waswas long en.
Despela ripot i tok i gutpela long maining kampani i peim kompensesin igo long ol vilis pipal bihainim dispela heve oli bin bungim long sindaon blong ol, na em i askim strong Gavman long hariap long kamapim loa blong environment em i stap long Parliament nau.
Fiji i bihainim loa oa nogat.
Niusman Sean Dorney i ripot ikam long Suva olsem dispela Kot ibin tok, em i sanap long namel na em ino sapotim oa i daunim wanem samting i wok long kamap nau.
Chen Young, i pilim olsem dispela i strongim ken independens bilong ol kot insait long kantri.
Wanpela delegesin bilong ol memba kantri bilong Pacific Islands Forum, em igat twelvpela memba long en, bai lukluk-raun long Taiwan long dispela mun long promotim invesmen.
Dispela delegesin bai toktok tu long ol ofisa bilong Foran Affairs na Economics Ministri long lukim sapos Taiwan inap long investim moni long ol projek na bisnis insait long Pasifik rijon.
Ol gavman ofisa bilong Indonesia ibin pasim ken wanpela lukluk-raun bilong Presiden bilong ol long Australia.
Niusman Mark Bowling i ripot olsem, ol ibin pasim samting olsem tripela lukluk-raun Presiden Abdurrahman Wahid ibin plen long wokim long Australia long dispela yar, taim wok-pren namel long Indonesia na Australia i stap nogut yet.
Risen em Indonesia ibin givim bilong pasim wanpela lukluk-raun Presiden ibin laik mekim long pinis bilong mun Novemba, em long wanem em ino laikim mekim ol Muslim grup bilong Indonesia i belhat long taim bilong Ramadan mun bilong Islam.
Tasol, wok-pren namel long Indonesia na Australia ibin bagarap moa yet bihain long Australia ibin lidim wanpela intanesenel pis kiping fos igo insait long East Timor long yar igo pinis, bihain long dispela territori ibin vot long kisim independens.
Ol memba bilong Indonesia Palamen ibin mekim strongpela toktok long Presiden Wahid long inoken mekim wanpela lukluk-raun igo long Australia.
Presiden bai mekim wanpela lukluk-raun igo long Canberra long mun Jenueri.
Alexander Downer, long ol toktok em ibin mekim long Papua provins.
Gavman bilong Kiribati i wok long kandim namba bilong pipol insait long kantri, bihain long em ibin stap nating inap long faivpela yar.
Maski America iwok long traim long daunim ol pait na tingting kros namel long Palestine na Israel, tasol ol pait na bigpela tingting kros iwok long igo hed yet insait long ol hap graun bilong Palestine.
Olsem hap bilong despela tingting, America ibin tokaut long nem bilong ol memba bilong wanpela lain bilong autsait kantri, bilong mekim ol wok painim igo insiat long despela ol pait kros ibin wok long igo hed namel long Palestine na Israel, taim ol lida bilong Israel na Palestine iwok long rere long igo long Washington bilong holim toktok wantaim President Bill Clinton.
Ol ibin girapim despela lain bilong mekim ol wok painim- bihainim yet ol tokorait insait Sharm el- Sheik summit long mun igo pinis, wantaim bigpela tingting bilong pinisim ol paitkors, we 184 pipol idai pinis longen.
Olpela U-S Senator, George Mitchell usiat ibin wok olsem wanpela mediator insait long Northern Ireland peace tok, bai igo pas long despela faivpela strongpela panel or lain.
Despela lain bai wok bung wantaim ol lain bilong ISRAEL na Palestine long traim painim aut kos tru bioong despela ol pait na tingting kros.
Oli ting Mr.
Clinton bai bungim lida bilong Palestine, Yasser Arafat long fonde na Israel praime Minista, Ehud Barak long Sande.
70) pipol ibin kisim bagarap.
Malaysia na Indonesia bai i strongim ol wok bung long ol militari sevis blong ol long ol boda patrol long Borneo na long ol nambis erea long hap solwara oli kolim Straits of Malacca.
Malaysia Difens Minista, Najib Tun Razakl, i tok oli wokim olsem blong lukim olsem, wokobaut blong pipal igo-kam long boda erea ino kamapim heve.
Long stat blong dispela yar, oli bin sutim tok kros igo-kam namel long tupela kantri, bihain long taim foapela Malaysia pipal i bin stilim ol timba long Sareawak-Kalimantan boda erea long Borneo.
Em i tok tupela gavman wantaem i pilim olsem em bikpela samting long stopim kain trabal olsem i kamap long bihaen-taim na long stretim kwik-taim toktok long ol narapela.
Misis bilong President bilong America Bill Clinton, Hillary Clinton, i winim pinis Senate sit long New York.
Republican kendidet, Rick Lazio.
Mrs Clinton i kamap nambawan misis bilong wanpela President husat ino pinis yet long wok, long winim wanpela eleksan bilong Senate.
Em i bin hamamasim win bilong em insait long wanpela bung wantaim long wanpela hotel long New York, em man bilong em President Bill Clinton na pikinini gel bilong em Chelsea i bin joinim em long en.
Pastaim long dispela, Mr Lazio i bin toksave olsem, em i lus pinis bihaini long taim ol vot oli kandim pinis i soim olsem, Mrs Clinton i win long bikpela namba stret.
Praim Minista bilong New Zealand Helen Clark na Praim Minista bilong Singapore Goh Chok Tong, tupela bai sainim dispela agrimenna bai ol i stat bihainim dispela agrimen long Jenueri 1.
New Zealand long inoken muv igo long ol arapela kantri.
Ol bikpela televisen stesin long America i ripot olsem, Gavana bilong Texas, George W.
Bush, i winim eleksan pinis na nau em i kamap namba-43 President bilong America.
Ol ripot i kamap tu olsem, long nambawan taim stat long 1954 ikam inap nau, Republican pati bilong America bai kontrolim Senate na House of Representatives wantaim.
Michael Carey i ripot ikam long Austin, Texas olsem, ol bikpela singaut i bin pairap ikam long pipal insait long Austin, kapital bilong Texas State, we oli bin wok long wet na seksek nambaut inap long planti awa pinis, taim toksave ikam long televisen olsem, Bush i winim pinis President eleksan.
State em i bin halvim Bush long win em long Florida - we oli bin save olsem, 25 elektorel vot long dispela state bai mekim eleksan i kamap dro namel long Governor Bush na vice President Al Gore.
Toksave long win bilong George W Bush i bin kamap long haf-pas-wan lokal taim, planti awa bihain long oli pasim pinis vot raun long kantri.
Governor Bush i bin win long wan pesen tasol.
Maski oli bin wok long wet longpela taim, sampela moa gut nius i bin kamap bilong George W Bush olsem, Republican Party i winim majority tu long American House of Representatives, na oli hope tu long kontrolim American Senate.
East Timor long foapela mun igo pinis.
Ol ibin painim dispela masin-gan i stap namel long ol samting bilong pait bilong ol milisa long West Timor sait bilong boda, na bai ol i givim igo bek long ol soldia bilong Niu Zilan i stap long United Nations Pis Kiping Fos long East Timor.
Praivet Leonard Manning.
Mr Goff i tok, ino longtaim igo pinis, ami bilong Indonesia ibin holim-kalabusim wanpela milisa paitman, em ol ibin sutim tok long em long kilim Praivet Manning, tasol em ibin ronawei.
Ol nevi i makim wanpela-ten-seven Western Pacific Nevi, nau i wok long kamap long Auckland long New Zealand, blong stap long wanpela miting.
Miting bai i lukluk long wok blong kamapimm gut ol search and rescue operation -- oa ol wok bilong painim na sevim pipal long solwara, na tu blong stopim ol kain pasin blong stil long ol sip.
New Zealand nevi i lukautim despela miting bilong ol nevi oli kolim Western Pacific Naval symposium, em ol nevi i makaim ol kantri olsem America, Russia, Australia, Japan na South Korea bai i stap long en.
Canada, France na India bai i gat ol man blong ol i stap long miting olsem ol observer.
Papua New Guinea Gavman i tokaut pinis long nem bilong wanpela grup, oli kolim international eminent persons group, em bai lukluk ken long Difens Fos bilong kantri.
Komanwelt Sekretri Jeneral bai halvim long kirapim dispela grup, na Australia bai halvom dispela wok long moni.
Grp ia, em bai gat foapela memba, bai gat long en Papua New Guinea ekonomist Charles Lepani, Australian Difens Fos ofisa, Major General Philip Jeffery, Difens Sekretri bipo bilong New Zealand, Gerald Hensley, na biknem Jamaican loia, Hugh Small QC.
P-N-G Gavman i tokaut long dispela wok bihain long ol trabal i bin kamap long PNG Difens Fos, olsem dispela trabal wantaim polis long Port Moresby ino long taim igo pinis.
Gavman i tok oli askim dispela eminent persons group long kamapim sampela tingting bilong stretim ol bikpela heve insait long Difens Fos -- ol heve em i save bagarapim fos inap long longpela taim pinis.
Wok i gohet long Papua New Guinea bilong painim wanpela geng husat i bin kilim idai wanpela Australia meri long Lae siti.
Ol memba long dispela geng i bin karim ol gan na go hansapim pipal long bisnis we dispela meri i save wok long en long Lae.
Richard Dinnen i ripot olsem, geng i bin sutim Helen Nish, krismas bilong en 44 na i bilong Victoria, long gan na katim em long naip, long wanpela stoa we em i save wok long en.
Em i bin kamap long wok long Mande moning, na dispela geng i bin wetim em i stap na traim long stilim kar bilong em.
Oli sutim em long gan na katim em, na em i dai long stoa yet.
Poliis long Lae i tok oli bilip oli bai arestim ol memba bilong geng pastaim long pinis bilong wik.
Insait long wanpela belsori toktok long ol niuspepa bilong PNG, Brian Bell, bos bilong Mrs Nish, i tok em i save wok bilong kamapim justice oa gutpela loa na oda, na long peace long stoa we em i wok na tu long komuniti we i stap.
Polis long Jakarta i tok oli no nap yet long painim Tommy, yangpela pikinini man bilong olpela President Suharto, husat i wok long hait nambaut.
Em i ronawe na hait bihain long polis i givim oda long arestim em, long wanem em INO soim pes bilong em long ol otoriti, bilong go kalabus inap long 18 mun.
Kot i bin salim em igo long kalabus long wanem em i bin paulim planti moni.
Tommy i lus na ino soim pes bilong en stat yet long Fraide igo pinis, taim ol prosekuta i bin go painim em long haus bilong em bilong karim em igo long Cipanang haus kalabus.
Ol prosekuta i bin painim haus nating na Tommy ino bin stap.
Lokal nius i wok long tokaut olsem, kain wok bilong ol otoriti long arestim Tommy, husat i wanpela memba bilong wanpela strongpela femili tru long Indonesia, i bin wanpela rabis wok em ino tru tumas.
Suharto femili i stap strong yet na em i gat planti strongpela pren insait long gavman.
Oli ting dispela i save halvim dispela femili long pait agensim ol sas na tu bai Tommy i noken go kalabus.
Nambawan loia bilong em, Nudirman Munir, i tok em ino save Tommy i stap we, tasol em i save toktok wantaim em long mobile telepon.
Ol sumatin, husat i bin go pas long wok bilong rausim Suharto long1998, i tok ol bai protes tede bilong mekim ol otoriti i arestim Tommy.
AUSTRALIA BAI SUTIM TOK LONG OIL PRAIS LONG ASIA PACIFIC MITING.
Australia bai usim Asia-Pacific miting long wik bihain, bilong sutim toktok long prais bilong oil em i dia tumas long dispela taim.
Australia Foren Minista, Alexander Downer, i tok ol bikpela prais tumas bilong oel bai givim bikpela pen long ekonomi bilong ol Asian kantri.
Mr Downer i tokim Paliament olsem, miting bilong APEC long Brunei i mas lukluk na toktok long ol bikpela heve ol kantri i ken bungim long bikpela prais tumas bilong oel.
Em i tok ol kantri long East Asia nau tasol i kam aut long wanpela bikpela taim nogut long ekonomi bilong ol.
Eleksen blong makim nupela President blong America inogat bikpela senis long en bihain long ol kandem ol vout long Florida ibin soim olsem ol vout ibin klostu tumas na oli askim long kandem ken ol dispela vout.
Bush long White Haus.
President blong America we risalt ibin klostu tru long longpela taim.
Oli bin tok Mr.
Bush ibin win long Florida.
Al Gore ibin salensim dispela risalt bihain long em ibin save olsem ol vout blong Florida ibin klostu tumas long tok husait tru ibin win.
Ol wok blong kandem ken ol vout long aste moning ibin soim tru olsem Mr.
Bush ibin pinisim dispela eleksen wantaim 1-tausen 7-hundret ol vout moa long Mr.
Gore we tupela wantaim ibin gat 48.
Man igo pas long eleksen blong state ibin tok ol risalt blong kandem ken ol vout bai oli nonap long pinisim ol inap long tede nait.
Laos, ino longtaim pastaim long stat bilong wanpela miting bilong ol foran minista bilong South East Asia insait long dispela siti.
Nguyen Dy Nien, ibin go kamap long hap.
Vietnam em i gutpela pren-kantri bilong Laos.
Wattay Airport long arere bilong dispela siti.
Dispela bom tu ibin pairap long taim Foran Minista bilong India Jaswant Singh ibin holim ol toktok insait long Vientiane long ol plen bilong wanpela Ganges-Mekong Grup, pastaim long miting bilong ol foran minista i kamap tumora.
Burma, Thailand na Vietnam bai joinim em bihain.
Wanpela ripot long poison cyanaide i kapsait long graon na wara long stat blong dispela yar long Papua New Guinea i tok maining kampani i mas peim kompensesin igo long ol vilis pipal husat i bin kisim taim nogut long ol despela poisin.
Wan-tonne hevi cyanide-poisin i bin pundaun long wanpela helikopta balus taim em i ron antap long Tolukuma Gold Mine long mun March.
Despela main i bilong Ausatralia kampani, Dome Resources.
P-N-G Ofis bilong Environment na Conservation i bin raitim kamap despela ripot, em i tok ol pipal blong tupela vilis husat i save stap tambolo long wara em posion i bin kapsait long en, i bin wari nogut tru bihaen long poison i kapsait na oli no bin laik kaikaim pis long riva na tu oli no bin laik waswas long en.
Despela ripot i tok i gutpela long maining kampani i peim kompensesin igo long ol vilis pipal bihainim dispela heve oli bin bungim long sindaon blong ol, na em i askim strong Gavman long hariap long kamapim loa blong environment em i stap long Parliament nau.
Papua New Guinea Gavman i tokaut pinis long nem bilong wanpela grup, oli kolim international eminent persons group, em bai lukluk ken long Difens Fos bilong kantri.
Komanwelt Sekretri Jeneral bai halvim long kirapim dispela grup, na Australia bai halvim dispela wok long moni.
Grup ia, em bai gat foapela memba, bai gat long en Papua New Guinea ekonomist Charles Lepani, Australian Difens Fos ofisa, Major General Philip Jeffery, Difens Sekretri bipo bilong New Zealand, Gerald Hensley, na biknem Jamaican loia, Hugh Small QC.
Paua New Guinea Gavman i tokaut long dispela wok bihain long ol trabal i bin kamap long PNG Difens Fos, olsem dispela trabal wantaim polis long Port Moresby ino long taim igo pinis.
Gavman i tok oli askim dispela eminent persons group long kamapim sampela tingting bilong stretim ol bikpela heve insait long Difens Fos -- ol heve em i save bagarapim fos inap long longpela taim pinis.
Militeri bilong Fiji ino bin laik toktok tumas long ol nius ripot i tok olsem tete ol ibin stap-sambai long ol trabel i kamap.
Pastaim, ol ami ofisa ibin tokim National Radio olsem, ol sekuriti fosis i stap-sambai long trabel i kamap, bihain long ripot i tok olsem ol pipol bai kamapim trabel tete.
Em i tok, ol dispela ripot ino tru.
Fiji, bai redi long wik bihain.
Dispela National Security Decree bai igat mekim-save tu bilong ol niusman em ol i sutim tok long ol long raitim na autim ol nius ripot em iken kamapim heve na bagarapim kantri.
Dispela loa ol i laik kamapim, em i bilong kotim ol pipol husat i laik kamapim trabel insait long kantri.
Ol archaeologists bilong France i givim bek pinis ol samting bilong wanpela bikpela chief bilong Vanuatu, em oli bin kisim long ples matmat bilong em 20 yar igo pinis.
Nesanal redio i tok planti long ol dispela samting em ol jewellery oa ol samting bilong bilas bilong chief.
Ples matmat we oli bin kisim ol dispela samting long en i bin bilong Chief Roimata, bikpela chief bilong Efate Island, we Port Vila nau i stap.
Radio Vanuatu i tok tingting bilong givim bek ol dispela samting bilong chief, inap kirapim bek toktok long husat i ken holim mak bilong chief long Efate.
NAINPELA PIPOL IBIN DAI TAIM PLANTI PIPOL IGO LONG INDEP.
Ripot i tok ol soldia blong Indonesia ibin kilim dai samting olsem nainpela ol pipol taim planti tausen moa pipol ibin mekim wokabout blong ol igo long biktaun blong provins blong Aceh long stap insait long tupela bikpela de blong bung blong independent.
East Aceh na Piddie.
Ol nevi i makim wanpela-ten-seven Western Pacific Nevi, nau i wok long kamap long Auckland long New Zealand, blong stap long wanpela miting.
Miting bai i lukluk long wok blong kamapimm gut ol wok bilong painim na sevim pipal long solwara, na tu blong stopim ol kain pasin blong stil long ol sip.
New Zealand nevi i lukautim despela miting bilong ol nevi oli kolim Western Pacific Naval symposium, em ol nevi i makim ol kantri olsem America, Russia, Australia, Japan na South Korea bai i stap long en.
Canada, France na India bai i gat ol man blong ol i stap long miting olsem ol observer.
Bai yumi painim aut long husat tru i winim elekson blong makim Presiden blong America, bihain long oli kandim ken ol vot long southeastern state oli kolim Florida.
Bihain long kandim blong ol vot tete, Al Gore husat i bin gat wan-tausen-seven-handred ol vot bihain long George Bush, i bin kisim tasol narapela 33 ol vot.
Florida, em bai nap winim elekson blong Presiden.
Long ol vot oli bin kandim pastaim, George Bush i bin go pas wantaim tu-tausen ol vot.
Paul Coffa, i tok, Kirbati i ken kamap wanpela memba bilong Olympic femili.
Mr Coffa i tok olsem bihainim toksave bilong em olsem, Kiribati bai salim wanpela wanpela ful tim igo long Oceania Junior Weightlifting Championships em bai kamap long Queensland long mun bihain.
Mr Coffa i tok em i bin ting ol kantri olsem Australia, New Zealand na Nauru bai salim ol ful tim, tasol em i kirap nogut long bikpela laik bilong Kiribati long salim ful tim.
Wanpela memba blong West Papua Council i tok, oli wan-bel pinis wantaim lokal authoriti long dispela heve blong Flag blong West Papua.
Willy Mandowen i tok olsem, bihain long namba-wan dei blong mun December, bai oli no nap moa long flaim Morning Star Flag, long ol public ples.
Em i tok olsem, long namba-tu dei blong mun December, bai oli muvim ol dispela flag igo long 14 eria blong ples tubuna na ating bai oli flaim ol long faivpela district.
Olketa sait i bin wan-bel long dispela tingting insait long wanpela miting namel long ol rebel lida blong Papua Presidium, acting gavana blong Musiran blong Province na provincial polis, army, navy na ol bikman blong kot.
Namba-wan dei blong mun December i anniversari dei pipal blong Papua i bin tokaut long independence blong ol long 1961Gavman blong Indonesia i bin tambuim dispela flag bihain long 31 pipal i bin dai long ol pait em i bin kamap long taun blong Wamena long mun October, taim polis i bin traim long rausim Flag blong West Papua.
Prime Minister blong Solomon Islands, Manasseh Sogavare ino bin nap winim tingting blong Taiwan long givim em moni, taim em i bin lukluk raun long dispela kantri.
Ripot ikam long ofis blong Prime Minister i tok olsem, Mr Sogavare i bin nap tasol long stretim gut ol wok pren namel long tupela kantri.
Mr Sogavare i bin traim long kisim halivim long 60-million US dola na narapela 20-million dola long dinau.
Townsville peace agreement oli bin sainim long Australia.
Ofis blong Prime Minister i tok, dispela askim blong halivim ino bin kamap long stretpela taim, long wanem nau oli no kilia gut wantaim samting bai kamap long gavman blong President Shui Bian Chen.
Tasol foreign ministry blong Taiwan i givim pinis tu-million dola blong stretim sampela long ol samting em Honiara i nidiim kuik.
Samoa rugby union tim ibin bringim ikam insait foapela memba blong 1999 wold Cup Rugby squad long tim long redi long pilai blong ol long Sarere long Millenium Stadium agensim Cardiff.
Sotland long Sarere long wik bihain.
Samoa inogat wanpela samting long mekim tasol bringim ol players em oli nogat inap save oa aexperieince long tim.
Koros blong ol players i kamap long pei blong ol, insurance na tu oli tok inogat taim blong oli holim ol training na rereim ol yet.
Rugby Union blong Samoa we oli wok long bungim heve blong sot long moni.
Ol tank blong Israel ibin sut long ol bikpela roket-bom na masin-gan igo long ol ganman blong Palestine na ol youth iwok long sut na tromoi ol stone insait long de blong bikpela ol pait insait long Gaza Strip na West Bank.
Dispela ol pait ibin kamapim dai blong faivpela pipol blong Palestine na wanpela meri blong Israel ibin dai.
Palestine ibin kilim dai wanpela meri.
Rafar, wanpela boda-taun blong Gaza Strip.
Kolene Bosanquet itok- ol ples ol isave tromwe ol pipia insait long Rarotonga i pulap pinis long ol pipia na inonap long larim moa ol tourist igo insait.
Em itok narapela heve em long wanem rot moa ol mas bihainim nau bilong tromwe ol bigpela na strongpela ol pipia.
Bosanquet itok- emi wari tu long ol heve iwok long kamap long taim oli wokim kamap ol hotel.
Election long makim President long America, i nogat result yet i kamap bihaen long tupela de long vot i bin pinis, we long Florida oli wok long kandim ken ol vot na namba blong vot namel long George Bush na Al GORE i klostu tru.
Ol Ofisal long Florida i tok oli no ting bai oli pinisim wok blong kandim ol ballot oa vot tede, na despela bai i mekim state na tu American nation long wet moa yet long oli pinisim olgeta vot na kisim klia winner.
Ol vot em oli kandim pinis long recount i wok long soim lida blong George W Bush i wok long pundaon moa yet, oa Vice President Al Gore i wok long catch up, na em i stap bihaen tasol nau long 830 vot long state, husat bai i winim vot long husat bai i win blong kamap President nau blong America.
Na ol toktok long lawsuit long ol kain pasin nongut i bin kamap long voting nau bai i mekim count igo nongut na hat olgeta nau.
Em i gat ol complain i wok long kamap long samting olsem 19-tausan vot long wanpela county long Florida, Palm Beach i bin nongut na em bai i nap bringim bikpela heve long despela electoral process long florida.
Reserve Bank bilong Fiji i ting ekonomi bilong kantri bai go daun long eit pesent dispela yar, em faif pesent aninit long mak ol ibin tokaut long en pastaim.
Olsem Ofa Kaukimoce i ripot, dispela nupela toksave bilong benk i bihainim nogat ol tambu bilong ol narapela kantri igo nap long pinis bilong dispela yar.
Reserve Bank i tok, i tru pudaun bilong ekonomi ino nap givim heve igo long egrikalsa na maining sekta, em i tok bikpela pudaun tru bai ikam long tred, hotel na kefe, ol fektori bilong wokim ol samting na konstraksen sekta.
Em i tok, suga bilong kantri i wok long hed gut, maski ibin gat tokaut olsem, mak bilong suga ol bai kamapim long dispela taim ino ken bikpela.
Ol i ting olsem, suga ken ol i bai kisim long ol gaden em bai nap long fo-poin tri milian ton, bai bringim 413-tausen ton bilong suga, na 183-tausen ton bilong wara blong wokim suka.
Insait long bisnis bilong turist, namba bilong ol turis na pipal igo stap long ol hotel i wok long igo antap.
Tasol ino gutpela nius long Garment Industry we ol i rausim pinis Import Credit Scheme na senis ol ibin mekim aninit long SPARTECA.
Ol bisnis lain ibin tokim pinis Reserve Bank olsem ol mak ol samting kantri bai salim long ol narapela kantri inap pudaun igo daun long 35 pesent aninit long wanpela niupela skim em bai kisim ples bilong olpela.
Wanpela Biknem oa, high chief long West blong Fiji, Ratu Sairusi Nagagavoka i tok em i bilif oli ken streim heve i wok long kamaplong kantri nau long culutre oa pasin tumbuna blong Fiji pipal yet long stretim heve na kamapim reconciliation.
Ratu Sairusi i tok bai olgeta samting igo nongut olgeta nau sapos ol heve long coup em i bin kamap long mun May, na pait namel long ol soldia long last wik long army barrack i kapsait igo daon long ol grass root pipal.
Ofa Kaukimoce i ripot olsem despela chief blong Ba, i bilif olsem politiks i no nap long stretim ol heve blong kantri.
Fiji i wok long bungim nau, oli no bin save ting bai i kamap long wanem ol fijian em ol pipal i save gat pasin marimari na oli no save belhat na koris hariap tumas.
Em i tok wanem samting i bin kamap long army kemp, em kain pasin blong autsaet em ino pasin blong ol na long lastpela miting blong Great Council of Chief em i bin tokim stret ol chief wanem decision oli mekim em bai i nap kamapim reconciliation oa bel isi na gutpela sindaon long pipal blong Fiji.
Ratu Suarusi i tok ol kain wok olsem investigation na investigation na narapela ken, blong painim aut husat i rong na husat i right, em bai kamapim bikpela moa yet belhat na kros.
Em i tok planti autsaet laen i wok long go insaet tasol long pipal i sanap bung wantaem long Fiji, ol chief i mas soim marimari.
Suharto, long em imas igo stap long wanpela kain spesel rum-gad na tu bodi-gad blong em yet, olsem wanpela tingting blong em long igo long kalabus.
Cipinang long Jakarta.
Jakarta long painim em tasol oli nonap long painim em.
President Wahid nau i askim Tommy long givim em yet igo long loa kuik olsem oli ken salim em igo long Cipinang Haus kalabus.
Japan nau i daunim ol trupela stori long ol wok painim igo insait long ol wokmoni bilongen long namba wan taim insait long moa long tupela yar- na emi sutim tok long ol lain bilong baim ol samting ino lusim inap moni.
Economic planing Agency itok- mak bilong ol moni ol ausait lain isave putim igo insait long ol bisnis bai inoken kamap strong moa- sapos ol lain consumer ino lusim inap moni.
Despela tok lukaut ibin kamap - taim namba blong ol pipol bilong baim ol samting long Japan ibin igo daun long 2.
Economic Planing Agency itok-de ol ibin tokaut long despela mak bilong ol lain isave lusim moni longen long sumer.
Tasol em itok, ol wokmoni insait long kantri iwok long igo hed long kamap strong.
Ol bai stretim gut ken ol hetston bilong ol soldia bilong Australia, husat ol ibin kilim insait long First World War long Gallipoli.
Em i tok, ol pipal i save long raitim ol nem na samting antap long ol ston i stat wok pinis long Lone Pine War Cemetery bilong lukim olsem, olgeta long 471 ol matmat bilong Australian soldia i kamap gut ken long taim bilong narapela Anzac Day.
Ol pipal bilong Australia bai stap maus pas long wan minit long 11 kilok tumoro bilong tingim ol dispela ibin dai long taim bilong ol War.
Ol i tok, ol soldia husat ibin igo wok long East Timor bai pleim bikpela hap insait long ol dispela sevis.
Ol lida bilong Bougainville i tok, ol i traim hat tru long kontrolim ol lain ino hamamas longwanem, ino gat ol samting igo het bihainim ol toktok wantaim Papua New Guinea Gavman.
Ol lida bai igo long Port Moresby long wik bihain bilong bungim Praim Minista, Sir Mekere Morauta na gavman bilong em long toktok long ol kain kain samting.
Congress, Joseph Kabui, i tok, ol pipal bilong Bougainville i bel kaskas long ol kain pasin na tingting bilong Gavman nau.
OL I TING INDONESIA SENISIM TINGTING LONG W.
Ripot ikam long West Papua i tok, i luk olsem Indonesia Gavman i igo isi long tingting bilong en long heve bilong West Papuan pilak.
Franz Albert Joku i tok, ol ofisal bilong Papua Council Presidium na ol lokal atoriti i pasim tok orait olsem, ol i nap pulim Morning Star pilak bilong West Papua long sait bilong Indonesia pilak long namba-wan de bilong mun Disemba.
Joku ibin tokim Pacific News Service olsem, em i lukim dispela tingting i gutpela bilong wok bung wantaim ol Indonesian atoriti.
Em i tok, dispela senis bilong tingting i kamap bihainim ol strongpela toktok na askim ikam long ol narapela kantri, wantaim tu sapot ikam long Pacific Islands Forum lidas.
Dispela sapot bilong ol ibin kamap insait long miting bilong ol long Kiribati.
Ol lida bilong Forum ibin autim bikpela wari bilong ol long ol kros na pait bilong bipo na ol dispela INO long taim igo pinis insait long dispela Indonesian provins.
Ol bin askim Gavman bilong Indonesia long ol grup i laik bruk na lukautm ol iet long West Papua i sidaun toktok bilong stretim ol heve oli gat.
Tunde eleksen blong makim nupela President.
47-pesen long ol vout.
President Kuniwo Nakamura.
Ombudsman Commission bilong Papua New Guinea i givim ol toktok bilong ol rong bilong Gavana bilong Southern Highlands provins igo long Pablik Prosekiuta.
Richard Dinnen i ripot olsem, ol toktok i kamap long ol rekot bilong moni ino kamap gut na long em ibin gat wanpela hai pawa gan.
Long mun igo pinis, Papua New Guinea Gavman i bin rausim ol pawa bilong Southern Highlands Gavman na Governor Anderson Agiru, bihain ol toktok long korapsen na ino mekim gut wok bilong em olsem Gavana.
Nau Ombudsman Commission i tokaut olsem, em bai givim tingting long ol i sasim na brngim Governor Agiru igo long kot long em ino mekim gut wok bilong em olsem Governor.
Ombudsman i tok, Mr.
Agiru ibin feil long tokaut stret long moni em ibin gat stat long 1993 ikam nap long 1999, na em ibin brukim loa long i gat wanpela hai pawa gan.
Ombudsman Commission i tok, i gat nau keis agensim Government, na dispela samting nau bai igo long Pablik Prosekiuta long bringim em igo long kot.
Wanpela rocket-bom em Israel i bin sut longen igo long Beit Sahour, wanpela taon blong Palestine i kilim dai pinis wanpela man na kamapim bagarap long bodi blong narapela foapela.
Tim Palmer i ripot i kam long Middle East olsem i luk olsem nogat pait i bin kamap long despela area pastaem long oli bin sut long despela rocket.
Despela bom i bin hamarim stret wanpela liklik truck long valley long Beit Sahour, taon em i stap long narapela said blong Bethlehem.
Oli no bin garim pait long gun i bin kamap long despela rea long despela taim.
Draiva blong despela truck, Husein Abayed, krismas blongem tripela-ten seven i bin dai.
Narapela man i bin kisim bikpela bagarap tru.
Despela pait i bin kamap, sampela hawa tasol, pastaem long Lida blong Palestine, Yasser Arafat bai i bungim President Clinton, wantaem tu Israel, husat i wok long demand long ol Plestinian pipal i mas stopim ol pait.
Despela i nap kamapim bikpela ken ol pait.
Gavman blong Tonga i givim pinis tokoraet blongen long wanpela scientific study long Tonga trench oa ol kain samting aninit long solwara blongen.
800 metre aninit long solwara.
Despel study em Scripps Instutute for Oceanography, na em bai i kisim ol kain samting olsem graon aninit long solwara oa seadbed, ol fish na kain kain binatang aninit long solwara.
Tonga Gavman i i tok despela study bai i halivim long oli ken painim na save long wanem kain sanis climate blong graon i ken kamapim long laif blong ol fish samting aninit long seabed oa solwara.
Lieutenant Colonel Filipo Tarakinikini i tok em inogat narapela rot i op longem, tasol em bai i stap long army yet igo inap long em i ken clearim nem blongem.
Tarakinikini na wanwok blongem, Colonel Uliasi Vatu, army i wok long wuas oa oontrolim wokobaut blong ol bihaenim ol toktok olsem oli bin stap insaet long despela bikhet pasin oa mutiny we pait i bin kamap namel long ol soldia long Fonde long last wik.
Samting olsem wanpela-ten-seven pipal i dai pinis long Indonesia western province, taim plant tausan pipal i wok long go long capital, Aceh, blong stap long wanpela traipela Pro-independence rally.
Ginny Stein i ripot olsem ol Indonesian soldia i bin blokim ol bikpela rot long capital, Banda Ache blong traimna stopim pipal long go long despela bung.
Planti tru long ol pipal i bin dai, long tingting blong polis, em ol pipal i sapotim independence, tru tripela polisman tu i bin indai.
115 pipal i dai pinis, i stret.
Ol politician ikam long 41 ol kantri bilong AFRRICA ibin wanbel long bihainim wanpela plen biolong girapim wanpela Pan African Parlimen.
Tasol bihainim ripot bilong niusmeri insait long Africa- Saaly Sara, ol policians ikam long 41 ol kantri bilong Africa ibin vot yes long girapim despela parlimen.
Tasoli oli nieedm yet- lastpela hap bilong ol tokorait ikam long ol lida bilong ol organisation bilong African Unity.
African Parlimen iken holim namba wan kivung bilongen bihain long wanpela yar.
Australia i sutim tok pinis long Malaysia olsem ino bihainim rul, taim em i mekim strongpela toktok long ol tingting blong statim niupela raun blong ol toktok long Wold Trade Organisation.
Ol lida blong Asia-Pacific Economic Cooperation Forum, em bai holim miting long Brunei long wik bihain, bai askim long nupela raun blong ol toktok long global trade liberalisation.
Tasol Trade Minister blong Malaysia, Rafidah Aziz i tok, bai ino gat nupela agenda blong WTO, taim oli no stretim yet planti long ol heve i stap.
Tasol AFP i ripot olsem, Foreign Minister blong Australia, Alexander Downer i tok, em ino klia hau na Malaysia ino laikim gutpela rot blong salim ol samting blong em igo long wold maket.
Mr Downer i tok, dispela ol poret blong Malaysia olsem globalisation bai bagarapim ekonomi blong ol yangpela kantri, ino tru.
Taim pipal blong America i wok long wet long risalt blong kandim blong vot long Florida, ol elekson ofisel i wok long rere blong kandim ken ol vot blong painim aut stret long husat tru bai kamap President blong America.
Bai oli stat kandim ken ol vot insait long tripela blong dispela 67 counties long Florida.
Ol authoritis i bin kandim pinis ken ol vot blong Florida, bihain long oli bin tokaut long Tude olsem, ol vot blong tupela kandidet i bin klostu tumas.
Tasol, i luk olsem George Bush i wok long go pas long 327 vot moa long Al Gore.
Ol foren minista bai holim wanpela miting pastaim long Sunda na Mande.
Ol memba blong Counter Revolutionary Warfare unit, i bin kamapim pait long Queen Elizabeth Barracks long wik igo pinis blong traim long kisim aut ku lida, George Speight.
Eitpela pipal i bin dai wantaim tu faivpela rebel soldia na planti soldia na sivilian i bin kisim bagarap.
Wanpela long ol dispela pipal i bin dai, rebel soldia, Corporal Selesitino Kalounivale, i bin stap long haus blong em long dispela taim pait i bin kamap na bihain i bin igo long Barracks.
Tasol bihain long dispela, oli bin painim aut olsem em i bin dai pinis.
Fiji Times i tok, ripot blong pathologist i bin tok, em i bin dai long bikpela bagarap i bin kisim long het blong em.
Niuspepa i bin tok, dispela ripot i soim olsem, oli bin kilim na paitim Kalounivale inap em i dai.
Foa-handred-taunsen sapot blong wanpela referendeum long indepence blong Indonesian Province blong Aceh, i bin bung long namba-tu dei, taim namba blong pipal ibin dai long dispela trabel, i go antap long 31 insait long foapela dei.
Dispela bung i bin stat oraet we polis ino bin mekim wanpela samting blong stopim ol pipal long en.
Tasol polis na ol pipal blong dispela hap, i bin tok, faivpela moa pipal i bin dai long province.
Dispela tupela dei bung oli bin mekim, i makim namba-wan anniversary blong wanpela kain bung oli bin holim long Banda Aceh, long namba eit dei blong mun November long yiar igo pinis.
Wanpela bisnisman bilong Tokyo long Japan em oli sutim tok long em long rapim wanpela meri bilong narapela kantri usait ibin save wok long servim ol drink insait long ol balus na bihain em ibin i lus, ibin tokaut olsem - em ibin save long despela meri bilong Britain, Lucie Blackman.
Peter Martin ripot, Jojo Obara ibin tokaut long despela insait long wanpela pas emi salim igo long ol lain wok nius insait long Japan.
Ol lain lawyer bilong Obara ibin salim despela pas ikam long wanpela haus kalapus- ibin tok em ino tru olsem despela bisnisman igat sampela save long despela 22 yar old flgith steward bilong Britain.
50) ol video piksa we emi soim Obara ibin mekim pasin nogut long despela meri taim em hap idai istap.
Oli clia olsem tupela meri bilong Australia iwok long givim ol stori igo long ol polis long despela birua.
Ol pren blong wanpela meri blong Australia oli bin kilim em long Papua New Guinea, ikam long ol ovasis kantri na Australia long dispela wik, long stap long funeral blong em, long Wangaratta, Victoria.
Bank long Lae, long Monde.
Ms Nish i wok long rere blong kam bek long Australia, na ino long taim igo pinis, em i bin baim giraun long Wangaratta, olsem em bai stap klostu long famili blong em.
Ol Ibin holim laspela Australia Remberance Day Service or bung lotu bilong tingim ol pipol bilong Australia usait ibin idai long ol war insait long Perth tete.
Ol wok na tingting bilong kamapim peace na inoken bagarapim sidaun bilong ol pipol or human raits ibin namba wan samting em gavena bilong Western Australia, Lieutenant General John Sanderson ibin toktok longen - insait long despela bung.
85 yar igo pinis insait long second world war na ol despela lain ibin idai long ol paitkros insait long East Timor.
Pastaim longen- Praim minista bilong Australia- John Howard ibin igo istap long wanpela bung lotu or service insait long cenotaph long Martinb Palace insait long Sydney.
Ol ibin makim despela de insait long Melbourne wantaim wanpela bung lotu long Shrine.
Insait long Brisbane- wanpela lastpela man bilong Brisban usait ibin pat long namba wan world War- Phil Baldwin- 103 krismas bilongen ibin igo istap insait long wanpela service insait long Eternal flame.
Insaiit long Adelaide, ol ibin igo putim flawa long ples matmat or state National War Memorial.
Ripot i tok, olgeta samting i stap isi ken insait long Banda Aceh, biktaun bilong Aceh provins bilong Indonesia, bihain long taim planti bikpela bung i bin kamap bilong soim sapot long provins i kisim indipendens.
Ol woknius long hap i tok, i bin gat ol toktok pastaim olsem, ol despela bung long ol rot bai gohet yet tete, tasol ikam inap nau, olgeta samting i stap isi tasol.
Samting olsem 400-handret-tausen pipol i bin bung insait long biktaun stat yet long Trinde, bilong sapotim tingting bilong kamapim wanpela referendum oa vot bilong skelim tingting bilong pipol long indipendens.
Ikam inap nau, oli painim ken narapela fopela bodi insait long EastAceh.
Despela fopela nau i apim namba bilong ol pipol idai pinis stat yet long Trinde, igo antap long tripela-ten-faiv insait long despela wik.
Japan na Australia i bin toktok long ol wari long bihain taim bilong West Papua, wanpela provins bilong Indonesia, em bipo yumi save kolim Irian Jaya, na usait nau i wok long traim long bruk lusim Indonesia.
Graeme Dobel i ripot olsem, oli bin toktok long West Papua arasait long miting bilong ol APEC minista long Brunei.
Foren Minista bilong Australia Alexander Downer i bin miting wantaim Foren Minista bilong Japan, Yokei Kono.
Wanpela mausman bilong Japan i tok makim Mr.
Downer long tok stability oa gutpela ron bilong gavman long Indonesia i bikpela samting.
Em i tokim Japan Foren Minista olsem, Australia i wok long bihainim na lukluk gut long ol samting i wok long kamap insait long Irian Jaya oa Papua provins.
Japan Foren Minista Mr.
Kono i bin bekim olsem, Japan i wanbel olsem, gutpela ron bilong gavman long Indonesia i bikpela samting insait long despela rijen.
Ol wok na tingting bilong bruk lusim Aceh na Irian Jaya i wanpela bikpela samting, tasol Mr.
Kono i tok Japan bai sapotim bungwantaim na stap strong bilong Indonesia.
Ripot itok, wanpela man usait ibin haijekim wanpela balus bilong Rasia long flai igo long Israel, ibin givim em yet long han bilong ol otoriti long hap.
Tim Palmer i ripot olsem, despela man ibin haijekim despela balus em oli ting ibin wok long karim 58 pipol.
Dispela heve i mekim na Praim Minista bilong Israel, Ehud Barak i sotim lukluk raun bilong en igo long Washington bilong bungim Preisdent Bill Clinton.
Despela balus ibin lusim Dakhastan Republic bilong go long Moscow, na ol ibin fosim em igo long Azerbaijan na bihain igo long Israel, we wanpela wo jet balus bilong Isreal ibin bihain em igo long efos bes long Negev Desert long South bilong Kantri.
Praim minista bilong Israel, Ehud Barak, insait long London long despela raun bilong igo long Washington bilong istap insait long toktok bilong ol heve bilong Israel na Palestine, ibin go bek long Israel na oli ting em bai traim long gohet yet long bungim President Clinton.
Major General Giori Island bilong Israeli ami itok, wanpela man em oli ting em wanpela tasol ibin haijekim despela balus, ibin lusim balus igo aut na givim pinis ol samting bilong pait em ibin igat.
Ami itok, em ino tru olsem dispela man i hap long ol pait namel long Palestine na Israel naui.
Wanpela pait long gan insait long Solomon Islands, em sampela pipal bilong Bougainville i bin stap insait long en, i kilim pinis fopela pipal na bagarapim tupela.
Niusman bilong mipela long Solomon Islands i tok wanpela lain pipal bilong Bougainville i bin go long Gizo Hotel long Western Province bihain tasol long 12 kilok long nait.
Oli bin traim long rausim gan bilong tupela Bougainvilleans em oli ting oli bin bringim gan igo insait long Solomons.
Ol gan i pairap, na dispela tupela Bougainville man i dai, wantaim tu tupela man bilong Solomon Islands - wanpela bilong Western Province na narapela bilong Guadalcanal.
Tupela meri bilong Western Province i bin kisim bagarap.
Niusman bilong mipela i tok ol samting bilong pait i bin wok long lusim Bougainville igo insait long Solomons stat long taim Solomons polis i bin joinim Malaita Eagle Force na lusim ol sekuriti wok long boda eria.
Australia Gavman i tok ol lida bilong Asia Pacific rijen i mas luksave olsem, dispela heve we prais bilong oil i wok long go antap, i ken bagarapim wok bilong ol dispela kantri long kamapim gut ekonomi bilong ol.
Ol tred na foren minista bilong ol APEC kantri i wok long miting insait long Brunei tede, pastaim long miting bilong ol APEC lida sampela taim dispela wik.
Foren Minista bilong Australia, Alexander Downer, i ting ol lida bai oraitim tingting bilong APEC long makim prais bilong oil i stap namel long 25 na 27 dola bilong wanwan barel, lusim 32 dola bilong wanwan barel long nau.
Wanpela lain optometrists oa ol dokta bilong ai, em oli kam long Queensland na Northern Territory bilong Australia, bai go long East Timor long mun bihain bilong halvim ol pipol igat sik long ol ai.
Dispela sevis bilong ol bai fri.
President bilong Optometrists Association bilong Northern Territory na Queensland, Merrillee Melville i tok, i kam inap nau nogat dispela kain sevis oli kolim optometry bilong lukautim ai bilong pipal long East Timor.
Em i tok despela lain ai dokta bai lusim moa long tupela wik long East Timor, pastaim long nupela lain igo senisim ol.
Planti handred pipol ibin mas long ol rot long Melbourne siti bilong soim tingting ino laik long Israel iwok long lukautim ol teritori bilong Palestine.
President bilong Unted Nations Association, olpela Senator Margret Reybonds, ibin toktok long despela protest olsem, Federal gavman imas salim wanpela peacekeeping force igo long despela eria ol paitkros iwok long kamap long en.
President bilong Islamic Kansol long Victoria, Shekh Fahmi Iman itok, gavman bilong Australia imas sutim tok long samting emi kolim - pasin bilong bagarapim human rait bilong pipol.
SAMOA BOKSA I LUS!
Long boksing nius.
David Tua bilong Western Samoa i bin lus long wok traim bilong em long winim world heavyweight taitel.
British sempion Lennox Lewis i bin pain i isi tumas long winim Tua insai tlong 12 raun long pait bilong tupela long Las Vegas.
Dispela i min olsem, Lewis, husat nogat boksa yet i winim insait long 14 pait long dispela sikispela yar igo pinis, bai holim yet taitel bilong World Boxing Council na International Boxing Federation.
Insait long president eleksan long America, Elektorel Otoriti long Florida, i laik bai oli mas kandim ken ol vot long han stret na maski long usim ol masin.
Dispela askim i kamap bihain long ol i bin kandim ken sampela vot long han na oli painim olsem, vais presdient bilong America, Al Gore ibin kisim sampela moa vot ken.
Bihain long oli lukluk ken ol vot long eleksan long Tunde, oli painim olsem, 33 pesen bilong ol niupela vot i bilong Democrats kendidet Al Gore, na 14 pesen bilong Gavena bilong Texas, George W.
Bush, Republican kendidet.
Despela i soim olsem Al Gore ibin kisim 19 pesen moa long ol vot.
Ol elektorel otoriti iwok long ting olsem, despela result nau i strong inap long i noken putim strongpela bilip tumas long ol result insiat long Palm Beach, Florida na tu long eleksan long ol narapela stet bilong America.
Wanpela United Nations Security Council tim i statim pinis lukluk raun bilong en long Timor, bilong skelik sapos em bai sef long bringim bek ol planti tausen refuji long West Timor igo long ples bilong ol long East Timor.
Mark Bowling i salim ripot ikam long Dili olsem, U-N tim ia, em igat sevenpela man long en, bai lukim sapos Indonesia i bihainim gut pinis ol bung-tingting bilong Security Council na bringim bek loa na oda insait long West Timor.
Wanpela long ol dispela U-N tingting i olsem, Indonesia i mas rausim ol samting bilong pait long han bilong ol militia geng.
Hetman bilong tim, Embeseda Martin Andjaba bilong Namibia, i tok astingting bilong lukluk raun bilong tim bilong em, em long glasim sindaun na laif bilong moa long 100-tausen East Timor refuji husat i wok long bungim heve yet insait logn ol kem long West Timor.
Em i tok tim bai laik save, wanem gutpela rot i stap bilong halvim ol refuji husat i laik go bek long East Timor tasol ol militia geng i save stopim ol.
Ol kantri bilong Asia na Pasifik ibin tok long ol oel kantri mas kamapim moa oel, olsem bilong daunim prais bilong bensin long wold.
Niusman Graeme Dobell i ripot ikam long Brunei olsem 21 minista bilong ol APEC kantri i wok long holim wanpela miting long hap.
APEC imas go het long toktok strong long ol kantri long daunim prais bilong bensin.
Mr Downer i tok, ol i mas daunim oel prais, em i stap long 32 dola long wanpela barel nau, i go daun long samting olsem 25 dola long wanpela barel.
Australia na Papua Niugini ibin kamapim wanpela agrimen, em aninit longen Australia bai givim sampela moa halivim long PNG Defens Fos.
Dispela halivim em i kos samting olsem 9-million Dola bai igo long halivim ol wok PNG gavman i mekim bilong kamapim senis long Defens Fos.
Gavman ibin kisim sampela biknem pipol bilong narapela kantri long lukluk na kamapim ol dispela senis.
Insait long ol dispela senis, ol i laik pinisim ol bikhet pasin na ol arapela heve i stap insait long Defens Fos.
Australia i tok lukaut olsem, bulut bai kapsait long Indoneaia sapos intanesanal komuniti i halvim ol indipendens muvmen long kantri.
Australia Foren Minista, Alexander Downer, i bin usim miting bilong Asia-Pacific Economic Cooperation long Brunei bilong tokaut bikpela long laik bilong Australia long sanap halvim Indonesia.
Mr Downer i tok ol sapot bilong ol indipendens muvmen long Aceh na West Papua, em yumi save kolim Irian Jaya bipo, inap burukim Indonesia igo long ol liklik hap.
Em i tok, em bai noken gutpela long Australia sapos Indonesia i buruk nambaut igo long ol liklik hap.
Armi ofisa husat i bin go pas long lain soldia long pait bek agensim mutiny blong ol rebel soldia long Fiji long dipsela mun, i sutim tok pinis long olpela Prime Minister Sitiveni Rabuka, long sanap bihain long dispela mutiny.
Fiji Daily Post, i tok makim Lieutenant-Colonel Viliame Seruvakula long tok olsem, ol dispela rebel oli bin holim kalabusim ol na toktok wantaim ol pinis, i bin kolim naim blong Mr Rabuka olsem man i bin sanap halivim dispela mutiny i bin kamap long namba-tu dei blong mun November.
Eitpela soldia i bin dai na 20 i bin kisim bagarap long dispela trabel.
Niuspepa i tok makim Lieutenant-Colonel Seruvakula long tok olsem, Mr Rabuka i bin tingting long kamap lida blong militari na bihain rausim gavman.
Mr Rabuka i bin militari komanda blong Fiji na em i bin go pas long tupela ku long 1987, na bihain em i bin kamap Prime Minister.
Tasol long elekson long 1999, Mahendra Chaudhry i bin winim, ku lida George Speight i bin rausim em long Gavman long namba 19 dei blong mun May.
Mr Rabuka i bin tok bipo olsem, em ino bin sanap halivim dispela mutiny.
Florida, we ol i wok long kandim ken oa tingting long kandim ken ol vot long han.
Florida, bai kamap nupela Presiden bilong Amerika.
Mr Bush ibin winim vot ol ibin kandim pastaim, tasol mak bilong win-vot bilong em i liklik tumas, olsem na ol ibin tok long kandim ken ol dispela vot.
Fiji na askim long kisim halivim.
Ol dispela pipol tu isave kisim moni oa allowance ikam long Sosel Welafre department.
President Kuniwo Nakamura blong Palau na meri blong em, i bungim pinis Emperor Akihito na Empress Michiko blong Japan, insait long lukluk raun blong ol.
President blong Palau na meri blong em i mekim dispela faivpela dei lukluk raun blong traim kamapim gut ol wok pren wantaim Japan.
Imperial Household Agency blong Japan i tok, i bin holim wanpela kaikai long belo blong President.
Ol tubuna blong President i bin kam long Japan long planti yiar igo pinis.
Dispela lukluk raun blong Mr Nakamura i bin stat long Sarere, na em i namba tri taim long dispela yiar, em i mekim lukluk raun long Japan olsem President.
Bai oli kisim ol sumatin husat ino peim fi igo long Northern Marianas kolis, sapos oli peim moni blong ol.
Wanpela miting blong board of regents blong kolis, i bin mekim tingtin tu olsem, ol sumatin husat ino peim moni blong ol, bai oli no nap larim ol i graduate maskim oli bin pas long laspela exams blong ol.
Ms Clark husat i rausim pinis tupela minister stat long taim em i winim gavman long wanpela yiar igo pinis, i tok, dispela nupela kabinet, inap long stap yet igo inap long kamapim blong narapela elekson long 2002Oli makim Commerce Minister Paul Swain olsem Associated Minister blong Finance, Revenue na Land Information, na dispela wok em i bin stap bipo long han blong Finance Minister Michael Cullen.
Polis Minister, George Hawkins nau i nupela Internal Affairs Minister, wok em i bin stap long Defence Minister Mark Burton bipo.
Wanpela ofisel blong United Nations long boda taun blong Suai long East Timor i tok, ol militiaman i wok long poretim yet ol refugi long West Timor.
Joan Allison i tok, ol refugi i wok long kam bek long East Timor, i tok, ol militia i wok long givim aut ol giaman toktok na i wok long tok lukaut long paitim ol taim oli go bek long East Timor.
Em i bin tokim delegation olsem, 85 pipal husat i bin brukim boda ikam lkong West Timor long Sarere, i bin peim sampela moni igo long militari blong Indonesia, long halivim ol igo long boda.
Ms Allison i tok olsem, em i namba fo taim bihain long 400 ol aid woka i bin lusim West Timor long mun Septemba, em Armi i bin bringim ol grup blong ol refugi igo long boda.
Dispela delegation blong United Nations bai igo long Kupang, provincial kapital blong West Timor na boda taun blong Atambua, we ol militiaman i bin kisim tripela aid woka blong United Nations long mun September.
Em bai painim aut sapos Jakarta i wok long rausim yet ol samting blong pait long ol militia, bihainim wanpela Sekuriti Council Resolution em oli bin pasim bihainim kilim dai blong ol aid woka.
Niusman Richard Dinnen i ripot olsem Praim Minista Sir Mekere Morauta ibin inap long blokim salens long lidasip bilong em long bikpela pati insait long gavman, PDM.
Ol memba bilong PDM husat igat koros, ibin tok long holim vot bilong makim wanpela nupela lida tete.
Praim Minista Sir Mekere Morauta ibin hariap na tok long ol i holim wanpela pati miting aste we ol ibin wanbel long em i stap yet olsem lida.
Bihain, sikspela gavman koalisen pati ibin sainim wanpela agrimen, we ol i promis long stap-wantaim igo inap long narapela eleksin long yar 2002.
Dispela agrimen tu i min olsem gavman bai igat inap memba long oraitim baset long dispela wik.
Manesseh Sogavare ibin askim ol Premia blong kantri long traim painim wanpela gutpela sistem blong gavaman em bai halivim olgeta pipol blong Solomon Islands.
Sogavare ibin mekim dispela toktok insait long wanpela toktok blong em igo long National Milleniuim konfrens long Buala.
Tasol emi tok ol heve blong kantri blong nau, i soim klia olsem dispela gavaman sistem ino wok gut long wei ol pipol blong Solomon Islands i laikim long en.
Royal Solomon Islands Polis Force i wok long rere long putim ken ol memba blong em long boda wantaim Papua New Guinea.
Assistant Commissioner blong Polis Operations, Wilfred Akao i tok, dispela heve long wuas long boda, i kamap bikpela ken bihainim dai blong fopela pipal insait long wanpela pait wantaim gan long wiken.
Dispela fopela pipal i bin dai, bihain long wanpela grup blong pipal blong Bougainville i bin igo insait long Gizo Hotel long Western Province na traim long rausim ol gan long tupela pipal blong Bougainville, oli bilip i bin bringim ol dispela gan long Western Province.
Tupela narapela pipal i bin kisim bagarap.
Mr Akao i tok, Gavman blong Solomon Islands i wari long wei oli wok long bringim gan ikam long Bougainville igo long boda, stat long taim ol lain militia long Guadalcanal i bin tok oraet long stat rausim ol samting blong pait blong ol.
Mary Robinson i stap namel long ol, insait long wanpela lukluk-raun long long Hebron long West Bank long Middle East.
Polis bilong Palestine na ol witnes i tok, sampela lain ibin sut long gan ikam long wanpela ami kemp bilong Israel em ol i gadim wanpela Jewish setelmen insait long dispela siti, na wanpela katres ibin go insait long wanpela kar.
Ami bilong Israel i tok, em ino harim toktok long kain trabel olsem i kamap, tasol em i wok long sekim ol dispela ripot.
Mary Robinson ibin go kamap long hap bilong Fraide long mekim lukluk-raun long Israel na ol territori bilong Palestine.
Gaza Strip na Israel.
Idai bilong dispela boi, krismas bilong em 16 yar, i bringim namba bilong olgeta pipol idai pinis long ol trabel i go het moa long sikspela wik long ol territori bilong Palestine, igo antap long 211.
Wanpela tim bilong United Nations Security Council i pinis tupela de lukluk raunbilng en lng East Timor, na i tokautolse, em i redi long indipendens, tasol i gat bikpela nid bilong en long kisim ol intenesnal sapot.
Ambassador Martin Andjaba bilong Namibia, ibin tokim wanpela nius konfrens long Dili olsem, em i bikpela samting long East Timor igo het long kisim sapot ikam long ol narapela kantri.
Em ibin tok hamamas long go het bilong teritori aninit long lukaut bilong United Nations.
Ambassador Martin Andjaba ibin tok, dispela tim ibin kisim bikpela hamamas tru long ol samting oli kamapim pinis.
Andjaba ibin tokaut tu olsem, dispela tim ibin luksave long sampela trabal, tasol i pasim tingting olsem, ol ino ken nap bagaraim ol samting nau i wok long kamap insait long teritori long go het bilong kisim indipendens.
Dispela tim ibin harim ol komplen bilong sot long moni bilong wokim ol samting na no gat moni na pipal insait long jastis sistem.
Ol komplen ibin kamap long ol toktok bilong ol wantaim ol pipal bilong East Timor na ol UN Edministreta.
Indipendens lida, Xanana Gusmao igo pas long Kebinet na Nesenal Kaunsel.
Papua New Guinea Gavman i tok plan blongen long Parliament i kisim sikispela mun malolo bai i noken slowim daon ol wok blong painim political settlement blong Bougainville.
Gavman nau i gat plan long pasim Parliament long miting igo i nap long mun Julai long yiar bihaen, bai nogat vot nogat bilif oa no-confidence vot i kamap.
Taim em i bekim ol qusestion ong Parliament tede, Praim Minista.
Sir Mekere Morauta i tok em i gat ol arranagement i stap blong wuas long wanem agreemenmt oli kamap wantaem long Bougainville, long taim Parliament i kisim longpela taim malolo.
Speaker Bernard Narakobi i bin toko, House olsem oli nak singautim bek Parliament anytime, sapos em i gat sampela samting blong toktok longen kwik-taim.
Ol kros na pait namel long ol pipal iet bilong Solomon Islands i givim bikpela heve tru igo long wok bilong Development Bank bilongkantri.
Dispela heve i nogut teu insait long Guadalcanal Provins na Honiara, longwanem tupela i gat hap bilong ol dinau Benk ibin givim aut insait long Solomon Islands.
Menesing Darekta bilong Bank, Luke Eta i toksave olsem, long heve bilong Guagalcanal, ol i toktok long wan-handret pesent stop long olgeta peim bek oa REPAYMENTS long seven milian dola.
Loan Repayment i stap aninit long 40-pesent.
Eta i tok, dispela i givim bikpela heve tru long olgeta wok bilong Development Bank.
Difens Minista bilong Indonesia, Mohammad Mahfud i tok, ol toktok bilong East Timor lida, Jose Ramos-Horta olsem, Gavman bilong Indonesia ibin apim nating namba bilong ol Refugees long West Timor INO tru.
INO kamap stret.
INO ken ting olsem, ol i putim nating bikpela namba igo insait.
Sinia Security Ministr bilong Indonesia, Susilo Bambang Yudhoyono itok, ol wok bilong rejista ken ol Refugees bai stat liklik taim.
Em itok, wanpela 47-memba Indonesia Taskforce i stap long Indonesia stat long namel bilong mun October bilong redim ol samting bilong rejista ken ol Refugees.
Insait long en, ol dispela i stap iet long ol kem bai pasim tingting bilong ol long igo bek long ples bilong ol oa stap insait long Indonesia.
Vice President bilong Kiribati ibin dai kuik tru taim em ibin tok long toktok insait long Palamen.
50, ibin pudaun na dai insait long palamen semba taim em ibin wok long bekim ol kuestens.
Ol ibin kisim em kuik igo long Tungaru Central Hospital long Nawerwere tasol ol dokta i tokaut stret olsem em i dai pinis.
Ol ofisal INO iet tokaut long wanem samting i kamapim dai bilong em, tasol Radio Kiribati i tok, Mr.
Tentoa ibin gat ol trabal long leva oa hat bilong em.
Dai bilong em ibin mekim oli pasim pastaim miting bilong palamen aste nait na tu bilong tete.
Ol bai planim bodi bilog Mr.
Em ibin wanpela skul tisa, tasol Mr.
Wanpela military welfare ofisa long Fiji i sapotim askim long oli mas gat wanpela Psychological na Stress managment dipatmen insaet long military headquarta blong givim council oa halivim long ol soldia.
Ofa Kaukimoce i ripot olsem sapot long despela aidia i wok long kamap strong bihaen long munitny em i bin kamap long Queen Elizabeth Barracks long stat blong dispela mun.
Military welfare ofisa Lieutenant Waisale Soata, i tok kain heve em ol army i save bungim long taim blong pait, i nap kisim na stap oltaim long laif blong ol soldia.
Kain taim olsem long pait, long tingting blong Lieutenant Soata, i bin kamap long ol soldia i bin serve long Middle East, tu long ol soldia em oli bin holim ol long Monasavu na Korvou, bihaen long coup long 19de blong mun May.
Em i bin kisim tu ol soldia long munity em oli bin wokim long RFMF kemp long Dela-i-Nabua.
Em i tok long taim soldia i gat faivpela-ten-krismas, kain sik olsem i save kamap strong moa yet.
Psycholoist i mas stap blong halivim ol bai oli ken stat tingting gut ken long laif blong ol.
Wanpela memba bifo blong National Trauma Team, Fr.
Mario Cobona i bin askim long oli kirapim long despela tingting pastaem long kirapim wanpela counselling centre blong ol soldia.
National Provident Fund.
Ol i mekim wanpela bikpela wok-painim nau long dispela Fund, we ol i harim ol toktok na evidens long korapsen, paul-pasin na stil-pasin ibin kamap long bikpela moni bilong dispela Fund.
P-N-G gavman i tok, em bai mekim wanem samting em inap mekim bilong halivim dispela Fund long pinisim heve bilong en na wuas long moni bilong ol pipol ibin putim moni long dispela Fund.
Niusman Richard Dinnen i ripot olsem Spika ibin tok, ol kain kraim bilong wokim trabel na kilim pipol i kamap olsem wanpela bikpela sik insait long Papua Niugini.
Gibbs Salika, arasait long haus bilong em.
Jastis Salika i wok long kamap orait nau bihain long ol dispela kriminal ibin sutim em long naif.
Papua Niugini long ol wei bilong sidaun gut long laif bilong ol na maski long wokim trabel na kamapim pait.
Em ibin mekim dispela toktok long taim igat sampela bikpela kraim i wok long kamap insait long Papua Niugini.
Australia kolostu long Port Moresby, ol ibin sutim-idai tripela man taim ol ibin wok long pilai-kas long Goroka, na ol ibin painim bodi bilong wanpela yangpela meri, em ol ibin katim-katim em nogut tru, insait long wanpela hap-bus long Port Moresby.
Woomera Detention centre long South Australia blong ol illegal immigrant, bai oli ken lukautim gut ol pikinini.
Nance Haxton i ripot olsem despela askim i kamap long taim South Australia Police i wok long lukluk igo long kain pasin nogut oli mekim long ol pikinini long Centre, we oli tok ol bikpela i wok longsilip wantaem ol pikinini na puspus wantaem ol.
Amnesty International i tok ol meri na pikinini long Woomera Detention centre i save bungim despela kain pasin nongut long wanem em i nogut rul long brukim ol, bai i gat ples blong ol man na blong olyet na ol narapela ethnic group.
Refuji coordinsator Graham Thom i tok wari blong ol, i sapotim nau ripot blong wanpela Joint Standing Komiti long migration, blong stat blong yiar na i gutpela long Gavman nau long mekim sampela sdamting longen.
Tasol Minista blong Immigration Phillip Ruddock i tok oli lukluk pinis long ol despela toktok long bagarapim ol pikinini tasol oli no kisim sampela man yet long criminal sas long wanem em ino bin gat i nap evidence.
Australia na Singapore iwok long lukluk long wanpela tingting bilong salim ol samting igo ikam namel long tupela kantri em bai inogat ol takis longen insait long narapela 12-pela mun.
Graham Dobell ripot olsem- Praim minista bilong Australia na Singapore ibin tokaut long despela long taim bilong Asia Pacifc summit insait long Brunei.
John Howard na Goh Chok Tong- despela tokorait bilong freed tred- bai rausim ol mak long ol samting, ol service na ol wok narapela wok bisnis bilong kamapim moni.
Tupela laikim despela ol tokorait imas pinis na stat wok insait long 12-pela mun.
Goh itok- despela bai rausim tu ol mak -olsem ol acountant, lawyer na architects iken mekim ol wok bilong kisim save insait long Singapore.
Tupela praim minitsa itok- despela tokorait namel long Australia na Singapore ainting bai bungim wataim tu ol free trade agreement - Singapore ibin sainim wantaim New Zealand aste.
Na nau yet, Tred Minista bilong Australia i tok nem bilong Australia i kamap nogut long wol, long wanem em i wok long usim yet ol 707 balus bilong karim ol VIP -- oa bikman bilong en.
Tred Minista Mark Vaile, husat i stap nau long Brunei bilong stap long APEC miting, i bin tok olsem bihain long taim balus bilong Australia Praim Ministar John Howard i bin bagarap long Darwin na Mr Howard ino bin go long Brunei stret long taim oli bin makim.
Dispela bagarap long balus i mekim na Mr Howard ino bin nap gohet long miting bilong em wantaim Singapore Praim Minista Goh Chok Tong.
Mr Vaile i tok Australia i mas senisim kain tingting bilong en long wei em i save karim ol lida bilong en igo long ol ovasis kantri.
China bai igo hed long traim long kisim na mekim bikpela wok insait long Asia-Pacific Economic Cooperation Forum.
China ibin kisim gutpela samting taim emi kamap memba blong dispela grup igat 21 kantri i memba long en.
Asia-Pacific Economic Cooperation miting bilong em.
Praim Minista bilong Malaysia, Mahathir Mohamad.
FIJI I SLEKIM CURFEW!
Fijian militari i slekim pinis wanpela curfew em oli bin putim stat long mutiny tupela wik igo pinis.
Oli daunim pinis hamas awa dispela curfew bai wok long wanwan de, long wanem oli tok, ol sekuriti wok nau i kamap gut ken.
Oli bin statim dispela curfew taim sampela soldia i bin kirapim pait bilong traim brukim ami long Queen Elizabeth Barracks long stat bilong dispela mun.
Tupela soldia na wanpela sivilian husat i bin memba bilong risev fos, i lus yet, bihainim dispela trabal long ami em eitpela pipal i bin dai long en.
Trinde) curfew bai stat long 10 kilok long nait na ino moa long 8 kilok olsem bipo.
Ol kros na pait namel long pipal bilong Solomon Islands i givim bikpela heve tru long wok bilong Development Bank bilong kantri.
Dispela heve i nogut tru insait long Guadalcanal Provins na Honiara, longwanem tupela i gat hap bilong ol dinau Benk ibin givim aut insait long Solomon Islands.
Menesing Darekta bilong Bank, Luke Eta i toksave olsem, long Guagalcanal, oli toktok long one hundred percent freeze long olgeta pei bilong bekim seven milian dola loun.
Long heve bilong Honiara, oli gat samting olsem 31-milian Solomons dola, na mak bilong bekim dispela dinau i stap aninit long 40-pesen.
Eta i tok, dispela i givim bikpela heve tru long olgeta wok bilong Development Bank.
Long Kiribati, ol bai planim bodi bilong Vais President bilong kantri tede, bihain long em i bin pundaun na dai long Paliment long Mande.
Kiribati nesanal redio i tok Vais President na Home Affairs minista, Tewareka Tentoa, krismas bilong em i stap long 50s, i bin pundaun nating na idai pinis insait long paliment taim em i bin wok long bekim ol askim.
Ol ofisal ino tokaut yet long wanems amting tru i bin kilim em, tasol Radio Kiribati i tok Mr Tentoa i bin save gat heve yet long heart oa leva bilong em.
Dai bilong Mr Tentoa i mekim na oli bin adjourne oa muvim taim bilong paliment miting long Mande na aste ken miting ino bin gohet.
Wanpela sinia gavman ofisal i bin tokim Pacnews sevis olsem, dispela ailan ripablik nau i lusim wanpela gutpela man, na nau Kiribati i wok long karai long wanem wanpela nambawan pikinini boi bilong en i dai pinis.
Presiden Ratu Sir Kamisese Mara long namba 29 de bilong mun Mei.
Jastis Anthony Gates i tok, Ratu Sir Kamisese Mara i holim wok yet olsem Presiden bilong Fiji na Haus ov Representatives na Senate i stap yet.
Jastis Gates ibin givim oda long Ratu Sir Kamisese Mara i mas singautim kuik miting bilong Palamen long larim Palamen i mekim ol wok bilong en.
Dispela jas bilong Lautoka ibin tok olsem wok bilong makim Interim Gavman ibin rong na ino bin bihainim mama-loa bilong kantri.
Coalition Gavman bilong Praim Minista Mahendra Chaudry ibin tok-hamamas long dispela disisen bilong Kot.
Presiden, Ratu Josefa Iloilo, long mekim ol samting, bihain long Kot ibin givimaut dispela disisen.
Ol polis ofisa na ol soldia long Fiji bai abrisim kriminal oa sival sas, sapos oli bin kamapim dai oa bagarap bilong sampela pipal taim oli kamapim trabal long ami.
Oli givim pinis samting oli kolim immunity -- oa fridom long ol dispela soldia na polisman meri, aninit long loa oli kolim Emergency Decree 2000.
Dispela i bihainim ol tokwin olsem, ol memba bilong Counter Revolutionary Warfare iunit i bin kilim sampela pipal taim oli wokim mutiny oa kirapim pait bilong traim brukim ami.
Niusmeri bilong mipela long Suva, Ofa Kaukimoce, i ripot olsem, planti pipal i wok long askim planti askim long wanem samting bai kamap long ol dispela soldia, bihainim ol tokwin olsem oli bin bagarapim ol sivilian na tu olsem oli bin kilim sampela pipal, taim oli wokim dispela mutiny.
Tasol Ofa i tok Seksan 21 bilong decree oa loa, i tok olsem NOGAT polis ofisa oa memba bilong ami bai rong sapos oli usim pawa bilong ol oa sapos oli usim gan, na kilim sampela man oa bagarapim sampela samting.
Tasol Seksan 17 i tok olsem sekuriti fos inap usim samting oli kolim reasonable force wantaim gan, bilong lukautim laif bilong pipal na ol samting.
Wanpela lain bilong United Nations Sekuriti Kaunsil ibin go raun long Atambua taun long West Timor, we ol milisa paitman ibin kilim tripela wokman bilong United Nations long mun Septemba.
United Nations ibin dai.
Indonesia, ibin katim-katim bodi bilong ol wanwok bilong ol na bihain ol ibin kukim ol long paia.
West Timor, na dispela pasin bilong ol milisa ibin mekim planti ovasis kantri na ol grup i bel-kakas tru.
Dispela grup bilong United nations i wok long lukim na painimaut sapos em i orait nau long ol wokman i go bek long West Timor long halivim samting olsem 100-tausen refugi bilong East Timor em ol i stap yet insait long ol kemp long West Timor.
Septemba ikam inap nau.
Ol i tok, kain pasin bilong ol milisa long paitim na mekim-nabaut long ol refugi i mas pinis nau, tasol ol sinia gavman ofisa bilong Indonesia ibin tokim ol olsem, ol i wok long lukautim gut ol dispela refugi na ol i kontrolim gut ol dispela milisa grup.
Papua New Guinea Gavman i tok tingting blong en bai Paliment i malolo inap long sikispela mun, bai noken holim bek ol wok bilong painim wei bilong stretim rot bilong Bougainville.
Gavman nau i gat tingting long pasim Paliament igo inap long mun Julai long yar bihaen, bai nogat vot nogat bilif i kamap.
Taim em i bekim ol askim long Paliament aste, Praim Minista Sir Mekere Morauta i tok em i gat ol rot i stap bilong wuas long wanem agrimen oli kamapim long Bougainville, taim Paliament i malolo long longpela taim olsem.
Spika Bernard Narakobi i bin tokim Haus olsem, oli ken singautim bek Paliament sapos oli laik, sapos oli gat sampela samting bilong toktok long en kwik taim.
Health Minista bilong Papua New Guinea, Ludger Mond itok, gavman bilongen bai igo het yet long bringim ol marasin em ino kos bigpela moni tumas longen ikam long India na China.
Em itok kostim bigpela moni tumas long wokim kamap ol marasin na mekim bisnis longen insiat long Papua New Guinea i pasim Papua New Guinea long girapim wanpela factorri bilong wokim ol marasin.
National Provident Fund.
Ol i mekim wanpela bikpela wok-painim nau long dispela Fund, we ol i harim ol toktok na evidens long korapsen, paul-pasin na stil-pasin ibin kamap long bikpela moni bilong dispela Fund.
P-N-G gavman i tok, em bai mekim wanem samting em inap mekim bilong halivim dispela Fund long pinisim heve bilong en na wuas long moni bilong ol pipol ibin putim moni long dispela Fund.
Niusman Richard Dinnen i ripot olsem Spika ibin tok, ol kain kraim bilong wokim trabel na kilim pipol i kamap olsem wanpela bikpela sik insait long Papua Niugini.
Gibbs Salika, arasait long haus bilong em.
Papua Niugini long ol wei bilong sidaun gut long laif bilong ol na maski long wokim trabel na kamapim pait.
Em ibin mekim dispela toktok long taim igat sampela bikpela kraim i wok long kamap insait long Papua Niugini.
Australia kolostu long Port Moresby, ol ibin sutim-idai tripela man taim ol ibin wok long pilai-kas long Goroka, na ol ibin painim bodi bilong wanpela yangpela meri, em ol ibin katim-katim nogut tru, insait long wanpela hap-bus long Port Moresby.
Australia Foren Minista Alexander Downeri gohet long wokabaut bilong em igo long Pyongyang, kapital bilong North Korea.
Wokabaut bilong Mr Downer igo long dispela hap i makim bikpela samting long histori bilong wokbung namel long tupela kantri.
Niusman Phillip Williams i ripot olsem i tru dispela wokabaut i soim tasol gutpela pasin long wanem tupela kantri ino bin wokbung inap long 25 yar, Mr Downer i bin mekim sampela strongpela toktok em i bin laikim North Korea gavman long harim.
North Korea i mas pinis long wokim ol nuklia roketbom progrem bilong en na i mas pinisim nau ol belkros em igat agensim South Korea.
Mr Downer bai bungim tu ol tred ofisal, na go lukim ol projek bilong United Nations long hap -- olsem wanpela bisket fektri bilong ol pikinini.
Na em bai bungim ol Australians bilong Snowy Mountains Electricity Corporation husat i wok long wara saplai sistem bilong Pyongyang siti.
Mr Downer i karim tu wanpela presen em i laik givim long hetman bilong North Korea, Kim Jong-Il.
Presen ia em long wanpela bikpela foto bilong Olimpik tim bilong North na South Korea husat i bin sanap bung nambawan taim ken bilong stap insait long Sydney 2000 Olympic Games long mun Septemba.
Tasol sori tru, ating Kim Jong-Il bai no nap bungim Mr Downer.
Mr Downer bau lusim Pyongyang na go long Hong Kong tumora.
Ol toktok iwok long igo hed long Solomon Islands long dispela tingting blong kamapim Federal sistem blong gavaman.
Oli holim dispela toktok olsem hap blong Buala premia konfrens.
Oli bin toktok tu olsem imas igat wanpela rot oli mas bihainim blong sikelim ol moni blong kantri namel long ol state na Federal gavaman.
Insait long Solomon ailen- de na taim ol ibin makim bilong ol lain militan long givim bek ol smating bilong pait i abris.
Ol ibin makim 30- insait long Townsville peace agreement long ol lain militian i givim beck ol samting bilong pait na despela de i pinis tete.
Secretary bilong Peace monitoring Council, Nathaniel Supa itok, Malaita Eagle Fos na Isatabu Freedoom muvment i givim pinis sampela long ol samting bilong pait.
Tasol em itok- tupela sait wantaim igat planti mo ol samting bilong pait yet.
Polis insait long Solomon Ailen iwok long rerem ol wok bilong putim bek ol memba bilong police fos bilongen insait long boda mak bilongen wantaim Papua.
Assistant Comissioner bilong Police Operation, Wilfred Akao itok, ol toktok bilong kamapim wokwas long boda ibin kamap- bihain long fopela pipol ibin idai insait long wanpela pait wantaim ol gan insait long Western Provins bilong Gizo long pinis bilong wik ikam igo pinis.
Despela fopela pipol ibin idai- bihain long wanpela lain bilong Bougainville ibin igo insait long Gizo hotel na traim long rausim ol samting bilong pait long han bilong tupela man bilong Bougainville-em oli bilip tupela ibin bringim ol samting bilong pait igo insiat long Solomon Ailen.
Tupela narapela pipol ibin kisim bagarap long long despela birua.
Assistant Commioner Akao itok- Solomon Ailen iwok long wari long we ol samting bilong pait ibin ikam insait long Solomon ailen- ikam olsem Bougainville, em taim ol lain paitman bilong Guadalcanal ibin wanbel pinis long lusim ol samting bilong pait.
Tripela long ol lida bilong ol strongpela kantri long wol -- president bilong America, president bilong China na president bilong Rasia, oli kamap pinis long Brunei bilong stap long summit oa miting bilong ol lida bilong Asia Pacific Economic Cooperation forum.
Ol ofisal bilong Brunei i bin givim kain welkam oli save givim long ol bikpela wol lida, oli kolim long tok Inglis long red carpet treatment long Bill Clinton, Jiang Zemin na Vladimir Putin, taim balus bilong ol wanwan i bin kamap, maski taraipela win na ren i kamap.
APEC, em i bungim wantaim ol lida bilong 21 kantri, em i nambawan bung wantaim bilong apim fri tred wok namel long ol kantri em oli banisim Pacific solwara.
Miting bilong ol dispela lida bai kisim tupela de, na oli ting em bai laspela miting we President Clinton bai bungim president bilong Rasia na president bilong China, pastaim long em i pinis long wok olsem president bilong America.
Tripela lida ia bai toktok igo long wanpela bisnis forum, pastaim long stat bilong APEC miting bilong ol.
Australia airfos balus.
Bita Paka war cemetry.
Lain blong Vice President blong America, Al Gore i tok, bai oli go long kot blong lukim olsem, kandim blong ol vot igo het long Florida, insait long dispela elekson blong makim president.
Lain blong Gore i bin wokim long bekim wanpela toktok blong Secretary blong State blong Florida, Katherine Harris olsem, emi no bin tok oraet long ol askim long gohet wantaim wok blong kandim ken ol vot.
Bush i wok long go pas long 300-ol vot long Mr Gore long Florida, em 25 electoral vot blong em i nap stretim presidential elekson.
Ms Harris i tok, bai oli save stret long kandim blong ol vot long State, taim oli kisim pinis ol vot blong pipal blong America istap long ovasis, na kandim wantaim olketa vot long Friday.
Ol lida blong Russia na Japan, ating bai i holim miting pastaem long pinis blong dispela yiar.
Russia far East.
Despela toktok i bin kamap bihaenim ol toktok namel long tupela man ia long Brunei, long sideline blong Asia Pacific miting.
Tasol, despela bai i kamap tru tru, bihaen long Japan foreign minista Yohei Kono i mekim lukluk raon long Russia, em oli hope bai i kamap pastaem long pinis blong yiar.
Russia na Japan i bin gat plan long sainim wanpela peace treaty, em bai i pinisim ol kros blong ol blong second World war, pastaem long pinis blong yiar.
Kuril Chan, long husat long tupela i papa long ol.
American president Bill Clinton i tok China na Vietnam i bin mekim ol tok-promis pinis long noken strongim moa wok blong lukautim na kontrolim ol wok moni oa economy blong ol.
Taim em i bin wok long toktok long Asia Pacific Summit long Brunei, Mr.
Clinton i bin tok China na Vietnam i facim ol challenge bihaen long oli bin sainim ol trade agreement wantaem America.
Clinton bai i lusim Brunei tede blong go long Vietnam, blong kamap namba-wan American president long mekim lukluk raon igo long kantri insaet long moa long tripela-ten-yiar.
COOKS PRAIM MINISTA I TOKIM OL BISNIS, HARIAP!
Praim Minista blong Cook Islands, Doctor Terepai Maoate i tok, bisnis komuniti long Rarotonga i mas hariap sapos em i laik kisim bek ol pipal blong kantri em nau oli stap long New Zealand.
Doctor Maoate i tok, Cook Islands i laikim tumas ol wokman-meri em oli stap long New Zealand long kam bek long ples.
Em i tok, wok ino gohet long ekonomik rifom na ol eria olsem healt, edukesin na divelopmen, longwanem, oli no nap painim pipal long wok long ol.
Planti pipal blong Cook Islands i wok long lusim kantri long stap wok long ol narapela kantri.
Ol komuniti lida blong Cook Islands i stap long Auckland i tok, oli laik painim aut pei, long ol dispela pipal oli grisim long go bek long ples na putim ol long ol dispela wok oa statim ol bisnis.
Praim Minista i tok, em i ofa long halivim ol long haus, takis na peim sip long karim ol samting blong ol igo bek long Cook Islands.
Wok painim em gavman blong New Zealand i bin wokim, i soim olsem, sidaun na pei namel long ol pipal blong Pacific long New Zealand, wantaim tu ol pipal blong Cook Islands, ino gutpela tumas.
Doctor Maoate i tok, oli nap long senisim dispela sapos oli go bek na kisim ol wok long ples blong ol.
Australia Foreign Minista, Alexander Downer i tok ol Gavman ofisa blong North Korea i redi long holim ol toktok long rausim ol rocket-bom, tasol oli laikim gutpela compensesin-moni longen.
Phililip Williams i ripot olsem Mr.
Downer bai i lusim Pyongyang tede, na em i holim stronpela bilif olsem ol toktok long security i wok long kamapim kaikai na em bai i kamap.
Wanpela long ol bikpela wari blong region em long wok North Korea i bin gat despela missile testing program na tu i bin stap insaet long wok blong salim ol rocket-bom igo long ol arapela kantri.
Downer i tok despela na ol narapela security issue, oli wok long holim toktok longen na em i bilif olsem belhat na kros em i ken kamapim kros na pait long Korean Peninsula i go daon nau.
Tasol, em i tok tu olsem ol North Korean Ofisal i tok aut stret pinis olsem sapos oli stop long salim ol rocket-bom blong ol, bai oli needim moni compensesin.
Downer i tok tru nau i gat sanis i kamap long pasin blong toktok na kamapim wok-pren tasol em i tok ating bai em i kisim longpela taim yet long oli ken lukim sanis long ol wok blong economy na politiks.
GURIA I SEKIM KOKOPO LONG EAST NEW BRITAIN!
Wanpela Tsunami i bin hamarim Kokopo taun long East New Britain provins bilong Papua New Guinea tede long apinun.
Niusman Richard Dinnen i ripot olsem strong bilong dispela guria i bin kisim 8 long Richter scale.
Guria i bin hamarim Papua New Guinea tede long apinun na pipal i bin pilim em long planti hap.
Insait long planti eria, pipal i tok guria i bin sekim ples inap long sampela minit, na ol liklik guria oli kolim aftershocks i wok long gohet yet.
Wanpela wave, wanpela mita igo antap, i bin hamarim Kokopo taun long East New Britain, liklik taim tasol bihain long guria, na dispela wave i bin bagarapim wanpela supamaket.
Tsunami warning oa tok lukaut long kamap bilong tsunami i go aut pinis long ol liklik ailan kantri long western Pacific rijen, tasol ol seismologists i tok kain guria olsem i noken kamapim bikpela Tsunami tumas.
Long North bilong Papua New Guinea wanpela haiwara i bin fosim samting olsem 400 pipol long lusim ples bilong ol.
Kumalu river long Morobe provins i bin tait na wara i bin kapsait ikam aut long stat bilong despela wik, bihainim bikpela ren, na wara i bin bagarapim tupela vilis.
Morobe Provinsal disasta ofis i bin rerem na givim aut ol kaikai na ol samting bilong slip igo long ol pipol i bungim heve, na ol wokman bilong Emergency i wok long painim aut wanem kain bagarap i kamap long ol rot na haus.
Oli tok bai gat moa ren i kamap long despela eria.
Indonesia difens fos i salim pinis tupela nambawan reserve batalian bilong en igo long West Papua we planti trabal i wok long kamap dispela taim.
300 soldia i bin lusim Jakarta eria antap long tupela wosip bilong go long West Papua.
Indonesia Observer niuspepa i tok makim bos bilong ol dispela batalian, Colonel Irwan Kusnadi, long tok olsem, ol dispela soldia bai go stap long hap bilong lukautim nesanal uniti.
Long nambawan de bilong mun Disemba, Free Papua muvmen long West Papua bai makim 39 anivesari bilong declaration oa toksave bilong ol olsem, West Papua i kamap indipendent pinis.
Indonesia Gavman i nogat laik tru long givim indipendens long West Papua, tasol em i tok promis long givim provins bikpela otonomi moa -- oa bikpela pawa moa bilong lukautim em yet, long nambawan de bilong mun May, 2001.
Ol lawya husat i bin paitim toktok na winim kotcase olsem Fiji 1997 mama-loa oa Constitution i stap gut na em bekbone blong kantri, i bin tok-welkam long ol toktok olsem Fiji military bai i appeal long ruling blong kot.
Judge Tony Gates i bin givim ruling long Fiji High Court long Lautoka, olsem army i bin rausim pinis mama-loa blong Fiji, olsem na bai gutpela long oli askim ol memba blong Parliament long holim miting na larim wanpela elected gavman long statim ken wok blong Gavman blong kantri.
Sean Dorney i ripot olsem judge Gates i bin wanbel long ol toktok blong constitution lawya blong Canberra George Williams olsem Gavman long kantri nau, em army i bin makim long pinis blong mun May, ino trupela gavman aninit long law, em illegal.
Fiji military commanda i bin putim ol loa oa decree em judge i tok long ol olsem em ino bin stret aninit long mama-loa.
Williams i bin tokim ABC Asia-Pacific program olsem bai gutpela samting long Fiji sapos army i kisim despela igo long court of appeal.
MAORI LIDA I SUTIM TOK LONG OL ENVAIROMEN GRUP!
Wanpela bignem Maori lida long New Zealand ibin tokim World Council of Whales olsem, Maori komuniti long kantri ino wanbel long weipipol i save traim long halavim na putim ol whales igo bek long solwara, taim oli ikam sua long nambis long dai.
Regan ibin tokim miting long Nelson siti long New Zealand olsem, ol environmental Organisation i save usim ol whales olsem wanpela wei bilong winim sapot bilong pablik, tasol oli nogat gutpela has bilong sapotim despela kain wok bilong ol.
Em itok ol pipol bilong en i ken inap long usim ol whales em oli kam sua long dai.
Foren Minista bilong New Zealand, Phil Geoff na Greenpeace bilong New Zealand ino laik salim sampela man igo long dispela miting.
New Zealand i tok Fiji High Court ruling nau i strongim tok long Fiji i mas go bek bihaenim pasin democracy long wok blong gavman.
Praim Minista blong new Zealand, Helen Clarke i tok gavman blongem i bin save na holim strongpela tingting blongen olsem despela interim Gavman em Military i bin makim long Fiji, ino bin bihaenim loa blong kantri.
Ms Clarke i tok finding blong high Court olsem Fiji 1997 constitution i stap gut na em bekbone blong kantri i min olsem despela interim Gavman i mas dropim plan blongen long wok isi isi long putim bek democracy gavman long Fiji.
Ol lida bilong Asia Pacific Economic Cooperation forum i wok long paitim toktok nau long wanpela nupela wok ken bilong mekim wol tred i fri.
Niusman Graeme Dobell i ripot ikam long Brunei olsem, Praim Minista bilong Australia John Howard bai tokaut long ol samting em oli narakain long tingting bilong Malaysia na America.
Olketa APEC lida i bin bilas long ol blupela siot oli wokim long silk, na oli bin sidaun long wanpela miting tede em Sultan bilong Brunei i bin siaman long en.
World Trade Organisation, inap mekim dispela organisation i lus tingting long wok em i mas mekim na em bai hat ken long gohet wantaim ol tingting oli wok long lukluk long en nau.
Oli sutim tok long wanpela lain bilong wokim film oa piksa bilong Holywood, em i wok long mekim wanpela piksa insiat long New Zealand, long wanem oli no larim Maori pipal i stap namel long despela piksa.
Oli tok dispela Holywood lain i bihainim kain pasin bilong brukim nambaut ol pipal i gat bilak skin.
200 pipol long stap insiat long despela piksa long Sande, taim oli wokim piksa em i stori long taim Queen Elizabeth the Secong i bin go lukluk raun long New Zealand long 1953-54.
Tasol oli bin bin askim ol Maori long noken stap long despela bung.
Ol produsa i tok, oli bihainim despela tingting bilong bihainim trupela stori bilong bipo, we ol wait pipol tasol i bin save hamamas long go bungim Queen bilong Britain.
Samting olsem 100 Maori pipol ino bin laik stap insait long despela piksa, long wanem oli tok kain pasin bilong en i racist - oa oli no save laikim ol bilak skin.
Oli bin sutim strongpela toktok long ol pablik sevan blong Solomon Islands, insait long konfrens blong ol premia long Buala.
Ol premia i tok olsem, aninit long sistem blong gavman nau oli wok long tingting long en, wan wan state bai mas gat pablik sevis komisin blong em yet em i ken nap long kisim oa rausim ol wokman-meri.
Ol tok, nesanal gavman ino gat kontrol moa long pablik sevis.
Ol premia i tok, pablik sevis i bikpela tumas na oli bin mekim strongpela toktok long kain pasin blong planti long ol wokman-meri blong en.
Ol premia i sutim tok long ol long oli no bihainim oda ikam long ol provinsal gavman.
Papua New Guinea Gavman i tok em bai NOKEN pasim progrem bilong en long privatise oa tanim ol bisnis han bilong en i kamap ol praivet bisnis -- maski wanpela kempein i stat pinis bilong pasim em.
Niusman Richard Dinnen i ripot olsem ol tred union i tok promis long wokim ol protes bilong pasim privatisation, tasol dispela progrem bilong gavman i pulim sampela sapot tu ikam long pablik yet.
Papua New Guinea Gavman i laik salim nau PNG Banking Corporation, Air Niugini, telepon na elektrisi dipatmen, na planti moa bisnis em kantri i papa long ol.
PNG Trade Union Congress i laik blokim dispela wok bilong Gavman, na i tok em bai statim kempein long holim ol protes na straik.
Tasol Praim Minista Sir Mekere Morauta i tok ol pipal husat i protes agensim dispela tingtingbilong gavman, bai oli westim nating taim bilong ol -- Gavman bai noken harim tok bilong ol.
Na long wanem planti pipal i ting ol dispela kampani bilong gavman ino save givim gutpela sevis, oli ting privatisation bai mekim ol i givim gutperla sevis moa.
Papua New Guinea Gavman bai nap long bringim bajet bilong en igo long Paliment.
Paliment tenpela de igo pinis -- tasol em ino gohet long en long wanem sampela Gavman memba i bin bruk na go sanap halvim oposisan.
Gavman nau i tok em i kontrolim pinis wanpela lain memba husat i bin bruk lusim em, na i tok, em igat gutpela majority oa bikpela grup ken insait long Paliment.
Tasol Gavman i wok long stretim gut yet bajet bilong en, moa yet, ol hap bilong bajet em oli lukluk long sampela senis long ol kain takis.
Hai Kot i bin tok aste olsem, em ino trupela gavman.
Aste Hai Kot i bin tokaut long tingting bilong en olsem, 1997 Constitution oa mama loa, i sanap yet na dispela i min olsem, paliment em oli bin elektim na bihain oli bin rausim long ku long mun May dispela yar, i raitpela gavman yet em i holim otoriti long kantri.
Niusmeri Ofa Kaukimoce i ripot olsem, toktok bilong Fiji Praim Minista i tok olsem, interim gavman bai gohet yet olsem nesanal gavman na legislative otority bilong Fiji.
Interim gavman i tokaut pinis long tripela bikpela wok em bai mekim.
Dispela tripela wok em long -- sekuriti na sefti bilong pipal bilong Fiji, kirapim bek ekonomi, na rereim rot bilong go bek long Constitutional rul.
Komanda bilong Fiji Militari Fos na ami, Ekting Komisina bilong Polis Fos na bilong polis, judiciary oa ol jas na kot, Pablik Sevis Komisan na ol pablik sevan.
President Ratu Josefa Iloilo i save makim ol manmeri long kisim ol wok insait long interim gavman.
Long Solomon islands ol militia oa paitman husat i no givim bek ol gun na samting blong pait long asde em deadline oli bin makim, ba i nap kisim ol sas long polis.
Despela amnesty oli bin makim insaet long 30de, bihaenim despela Townsville peace agreement, na em i bin pinis asde, trinde, tasol ol Gavman ofisa i tok tupela militia group i wok long holim blong ol i stap.
Secretary blong Peace monitoring Council, Nathaniel Supa i tok, oli ken surukim ken despela deadline taim.
Long America, Democratic Presidential candideit, Al Gore i kisim case blongem long oli mas kandim ol vot long han, long Florida, igo long State high Court.
Campeign blong Mr.
Gore i tok i gutpela long Court long tokaut long sapos em i stret aninit long law, long oli ken kandim vot long han na tu sapos em i stret yet long oli save wokim olsem.
Oli wok long kandim ol vot long han nau long tripela county blong Florida, tasol top election ofisa blong state, i bin askim strong Supreme court long stopim despela.
Long dispela taim, Republican George W Bush em i contest agensim Mr.
Gore i wok long go-pas long vot.
Bush i wok lon go pas long tri-handret votes, em bikpela vot long florida we em i ken winim race blong kamap President blong America.
America igo long dispela kantri insait long 30-yar.
President Clinton ibin igo stap insait long miting blong Asia-Pacific Economic Cooperation Forum.
Dispela tripela de lukluk raun bai las raun blong Mr.
President blong America.
Long North bilong Papua New Guinea wanpela haiwara i bin fosim samting olsem 400 pipol long lusim ples bilong ol.
Kumalu river long Morobe provins i bin tait na wara i bin kapsait ikam aut long stat bilong despela wik, bihainim bikpela ren, na wara i bin bagarapim tupela vilis.
Morobe Provinsal disasta ofis i bin rerem na givim aut ol kaikai na ol samting bilong slip igo long ol pipol i bungim heve, na ol wokman bilong Emergency i wok long painim aut wanem kain bagarap i kamap long ol rot na haus.
Oli tok bai gat moa ren i kamap long despela eria.
1997 blong kantri i stap yet.
Indonesia difens fos i salim pinis tupela nambawan reserve batalian bilong en igo long West Papua we planti trabal i wok long kamap dispela taim.
300 soldia i bin lusim Jakarta eria antap long tupela wosip bilong go long West Papua.
Indonesia Observer niuspepa i tok makim bos bilong ol dispela batalian, Colonel Irwan Kusnadi, long tok olsem, ol dispela soldia bai go stap long hap bilong lukautim nesanal uniti.
Long nambawan de bilong mun Disemba, Free Papua muvmen long West Papua bai makim 39 anivesari bilong declaration oa toksave bilong ol olsem, West Papua i kamap indipendent pinis.
Indonesia Gavman i nogat laik tru long givim indipendens long West Papua, tasol em i tok promis long givim provins bikpela otonomi moa -- oa bikpela pawa moa bilong lukautim em yet, long nambawan de bilong mun May, 2001.
East New Britain provins.
8-long masin oli kolim long richter scale na namba tu strong blong enibin nap long 7.
Strong blong ol liklik guria oa aftershocks ibin sekim East New Britain inap long sampela aua.
Ol lain blong disaster bai igo hed long painim aut ol samting insait long ol villis pipol tede.
Na tok lukaut blong tsunami nau igo aut pinis long ol bikpela eria blong Western Pasifik aste nait na dispela toklaut nau oli rausim pinis.
Sir Mekere Morauta i tok union na ol memba blong en i westim nating taim blong ol.
Emi tok gavaman bai inonap harim tok blong ol.
Sekurity Kaunsel blong United Nations ibin autim stronpela toktok blongem na sapotim dispela tok orait blong pis we ibin pinisim tupela yar ol pait na trabel namel long tupela grup insait long Solomon Islands.
Dispela toktok blong United Nations ibin givim tok tenk yu igo long Australia na New Zealand long givim polis na ol soldia ino karim ol samting blong pait igo blong wuas long ol samting na sapotim tingting blong gutpela sidaun.
Malaita Eagle Fos na Isatabu Freedom Movmen, bin sainim antap long Australia city blong Townsvills long namba 15 de blong mun Oktoba.
Papa bilong Radio Australia, em long Australian Broadcasting Corporation, i tok em i tru em i bin halvim wanpela wok bilong glasim ol kain wei dispela nesanal brotkasta bilong Australia i ken wokim ol commercial long redio na TV.
Samantha Wills i ripot olsem Keith Bales, wanpela maketing konsaltan bilong Australia tasol em i save stap long Britain, i bin raitim dispela ripot.
Wanpela stori long fran pes bilong Australian niuspepa tede i tok olsem, ABC bod i bin givim menijing darekta Jonathon Shier tok orait long lukluk long wanpela kain kredit kad oli kolim co-branded credit card, na i tok Commonwealth Bank i soim pinis olsem em i gat laik long kamap partner bank.
Em i tok tu olsem, sampela tingting i stap bilong wokim wanpela commercial web site long intanet em pipal i ken go long en sapos oli laik go long bank, baim samting oa sapos oli laik go holide long wanpela hap, na tu i gat tingting long givim laisens long ol kampani i save wokim ol brekfas kaikai olsem cereals na easter eggs na ol dispela kaikai bai gat mak bilong Bananas in Pyjamas.
Wanpela bisnisman bilong ABC ino laik mekim wanpela toktok long dispela ripot long niuspepa, tasol em i tok ABC i wok long toktok long sampela pipal husat i gat save long ol nupela kain midia, na ABC i laik toktok wantaim olgeta kain kain pipal.
President Bill Clinton blong America ibin igo lukluk long ples wanpela woa balus blong America ibin pundaun bagarap long en, long Hanoi.
Ol lain blong mekim wok painim iwok long digim na painim ol bun blong wanpela American pailot em ibin lus long taim blong wo long 1967.
President Clinton i bin tok tenkyu long lain blong Vietnam na America em i bin stap insait long wok blong digim dispela hul.
Em i tok America bai ino nap malolo inap taim oli save gut long wanems amting i bin kamap long dispela pailot.
Tasol emi tok dispela wok inap kamap gut sapos oli wokbung na kisim halivim blong pipol blong Vietnam na gavaman blong Vietnam.
Ripot i tok, klostu 2-tausen efos pipal blong America i lus yet insait long South East Asia stat long Vietnam wo ikam inap nau.
Mr Clinton bai go long Ho Chi Minh City sampela taim tede.
Lain Oposisen blong Australia ibin tok helt bai bikpela samting em bai toktok long en long eleksen kempein blong en.
Lida blong Labor, Kim Beazley, i tok sapos oli winim eleksen, pati blong em bai kamapim New Medicare na, ibin tok em bai stretim gut dispela sistem kantri igat nau.
Ol arapela samting em long givim moa moni blong ol pablik hospital na holim bek dispela 30-pesen insorens rebate, tasol bai igat wok wuas long lukluk long hau oli save iusim moni blong helt.
Beazley i tok New Medicare bai inap stretim gut helt sistem blong Australia, na bai halvim gut moa helt sevis long Western Australia na South Australia we emi ting helt sevis ibin kisim nogut inap long longpela taim pinis.
Polis long Fiji i kliarim pinis nem bilong tupela ami ofisa, em oli bin tok tupela i bin halvim wanpela mutiny oa kamapim trabal insait long ami long stat bilong dispela mun.
Fiji ami ino bin larim dispela tupela ofisa, Lieutenant Colonel Filipo Tarakinikini na Colonel Ulaisai Vatu, long muv raun bihain long oli sutim tok long tupela long halvim dispela trabal.
Tokman blong ami, Major Howard Politini, i tok oli no moa gohet wantaim wok bilong glasim gut dispela trabal long wanem i nogat gutpela samting i stap bilong halvim ol toktok oli sutim long tupela.
Fiji polis i bin kliarim nem bilong dispela tupela ofisa dispela wik.
Eitpela soldia i bin dai long dispela trabal long ami bareks, tripela long ol oli save loyal oa harim tok yet bilong ami na narapela faifpela em ol rebel.
Moa long 20 soldia i bin kisim bagarap.
Oli pulim kalabusim pinis ol rebel soldia husat i bin ronawe bihain long dispela pait long gan insait long bareks, na wanpela soldia i bin soim ami we ol rebel soldia i bin haitim sampela samting bilong pait em oli bin kisim long bareks.
Praim Minista blong Malaysia, Mahathir Mohamad ibin tok lukaut long ol memba blong UMNO pati blong en, em nau istap long gavaman, long noken mekim korap pasin, na i tok moni politik bai bagarapim pati bihain.
Insait long wanpela toktok em i pulap long belheve na wari, Praim Minista, husat i holim dispela wok inap long longpela taim pinis, iaskim strong ol memba blong pati long imas laikim pipol long komuniti na halivim ol wok blong rausim ol pasin blong korapsen.
Moni politik ibin stap wantaim UMNO inap long planti yar nau, na Praim Minista Mahathir ibin kamapim wankain ol askim olsem bifo.
Dispela spesel miting blong pati iwok long toktok long sampela senis oli laik kamapim long mama loa blong pati long sampela ol samting.
Oli ting tu olsem em bai kamapim sampela tingting long stopim ol pasin blong baim vot na ol arapela samting insait long ol pasin blong korapsen.
Wanpela guria em strong blong en inap long 7.
Papua New Guinea, long wankain ples em dispela narapela guria ibin kamap long en tupela de igo pinis.
Geological Survey blong America ibin tok dispela guria ibin kamap 150 kilomita long saut blong Rabaul long East New Britain provins.
Emi tok oli bin painim em long wankain ples we tupela narapela guria i bin kamap long Fonde -- wanpela i nap long 8.
000 dola long wanem em i bin bamim na kilim wanpela Singapore soldia.
Oli tambu long em tu long noken draivim kar inap long sikispela yar.
Straits Times niuspepa i tok man ia, Robert George Windle, i bin plead guilty oa i tok em i stret em i bin rong na kilim idai Andy Lim Yam Beng, krismas bilong em 21, long wanem em ino bin draivim kar gut.
Oli tokim kot olsem, Windle, husat igat 56 krismas, na i rijenal meneja bilong wanpela air-filtration kampani long Singapore, ino bin give way -- oa wet na larim pastaim Andy Lim Yam Beng husat i bin ron long motobaik, long bik moning long July 23.
500-metres freestyle swim resis taim em i makim Australia long Tokyo Olympics.
United Nations Komisina bilong Human Raits, Mary Robinson, bai sainim wanpela tok orait oa agrimen wantaim China, taim em i go lusim tupela de long Beijing.
UN Human Raits Komisina ia, husat bai kamap long Beijing long Mande, bai kivung wantaim Chinese President Jiang Zemin.
Wanpela tokman bilong United Nations i tok, dispela bai makim nambawan taim we United Nations i sainim wanpela agrimen wantaim China, bilong wokbung wantaim long human raits.
Insait long eleksan bilong makim nupela president bilong America, ol vot igo long Republican kendidet George W Bush nau i suwim em i gohet liklik moa winim Democrats kendidet, Al Gore.
Dispela toksave i kamap taim, taim oli makim bilong pinis kandim ol absentee vot insait long Florida state i wok long kamap klostu.
Ol dispela absentee vot bai tokaut nau long husat long dispela tupela man bai kamap nupela president bilong America.
Tasol niusman bilong mipela, Michael Carey, i ripot olsem Florida Suprim Kot i bagarapim pinis bikpela hope bilong ol Republicans long tokaut kwik long husat i win.
Olgeta sevenpela jastis long State Suprim Kot i bin givim oda long Secretary ov State bilong Flordia, Katherine Harris, long noken certify oa putim mak bilong em yet long results inap long taim oli ken harim ol toktok long wanem vot inap go insait long final tally -- laspela namba tru em bai tokaut nau long husat i win.
Dispela oda bilong ol jastis, i bagarapim hope bilong ol Republicans long tokaut tumora olsem, Gavana Bush i win pinis.
Na nau yet, askim bilong ol loia bilong Gavana Bush bai Federal Court i kam insait na stretim ol dispela koros long vot, i bin lus ken.
Wanpela Appeals Court long Atlanta ino bin wanbel long wanpela aplikesin bilong pasim nau wok bilong kandim vot long hant long wanem oli tok em ino stret aninit long mama-loa oa constitution.
Wari long wok sekuriti ibin pasim ken ol tingting blong salim igo bek ol femili blong East Timor.
Kupang, bik taun bilong West Timor, na igo bek long ples blong ol long Sande.
Tasol tokman blong United Nations High Komisina blong Refugee, Peter Kessler, ibin tokim AFP nius agensi olsem.
West Timor ino givim yet tok orait long ol wokman blong United Nations long igo insait long Kupang na mekim dispela wok.
Long America, wanpela yangpela boi, krismas blong en wanpela-ten faive, husait ibin traim long hait insait long balus, em igo long Hawaii, ibin mekim ol investigeta i kirap nogut, taim emi tokim ol olsem, em i mekim pinis dispela pasin tripela taim.
Tokman blong San Francisco International Airport, Ron Wilson, ibin tok wanpela e-hostes i bin painim dispela boi insait long smol haus blong wanpela United Airlines jet long Trinde, taim balus i redi long kirap lusim ples balus.
Oli givim pinis dispela boi igo long ol otoriti long San Francisco ples balus.
Emi tokim ol investigeta olsem, emi bin nap long ron namel long Hawaii na Carlifonia tripela taim insait long dispela wik igo pinis, taim emi giaman long stap wantaim sampela femili grup em oli go insait long ol balus.
Samting olsem 600 ol famili long eastern Sri Lanka ino gat ol haus nau bihainim ol bikpela ren em i bin kamapim haiwara.
Social Service Ministry ofisel i tok, ol bikpela eria blong Akkaraipattu, Sammanthurai na Kalmunai long eastern district blong Amapara i stap aninit long wara, long-wanem, bikpela ren i bin wok long pudaun long dispela fopela dei igo pinis.
Oli tok, samting olsem 3-tausen pipal ikam long samting olsem 600 ol famili, oli bin muvim ol aut igo long ol skul na ol narapela gavman building.
President Bill Clinton i tok, America i tok oraet pinis long givim 200-million dola dinau-moni igo long Vietnam blong halivim em i statim wok trade wantaim narapela kantri.
Mr Clinton i bin tokaut long dispela tok oraet insait long wanpela toktok i bin givim igo long ol bisnis lida blong Vietnam insait long Ho Chi Minh City, long laspela dai lukluk raun blong em igo long dispela kantri.
Long toktok blong em, lida blong America i bin tok strong long bikpela samting long dispela trade agrimen oli bin kamapim long stat blong dispela yiar, na tupela sait wantaim i bin agri long statim toktok long ekonomic.
Mr Clinton i bin holim totok tu wantaim Roman Catholic Archbishop blong siti, Pham Minh Man.
Planti tausen pipal i bin sanap lainim ol strit blong olpela Saigon long tok welkam long President, taim em i bin kamap long Hanoi.
Republican kempein insait long dispela president elekson blong America, i autim strongpela toktok long kandim ken blong ol votlong state blong Florida.
Oli tok, dispela kain pasin blong kandim ken ol vot, bai gat planti rong i kamap long en na inap halivim Democrat.
Final kandim blong ol vot ikam long ol pipal istap ovasis, i soim olsem Governor Bush i go pas long Vice President Al Gore, long 930 vot.
Tasol Governor blong Montana, Marc Racicot, i tok, wok blong kandim ol vot ken long han, ino bin igo stret, na planti heve i bin kamap long en.
Australia Defens Fos ino bin lukautim ol gut.
Komunis lida blong Vietnam ibin rausim ol toktok blong President blong America olsem dispela kantri imas traim na kamap olsem wanpela fri societi, na ibin tok ol pait blong ol rebel blong kantri agensim America insait long Vietnam wo olsem hap tingting blong ol long strongim pasin komunis.
Dispela ibin namba wan toktok ikam long gavaman blong kantri long bekim toktok blong Bill Clinton i mekim igo long ol pipol blong kantri.
Hanoi na Ho Chi Min City.
America imas luksave na respektim sistem blong wok politik blong Vietnam.
Em ino bin toktok long dispela askim blong Mr.
Em tu ino bin mekim toktok blong President long heve blong human raits na luksave long ol kain kain lotu long Vietnam.
Ol authoriti long Sri Lanka i tok, moa long faiv-tausen ol famili long east blong kantri, haiwara i bin bagarap ol haus blong ol bihainim ol bikpela ren.
Bikpela eria long eastern distrik blong Ampara, Batticaloa na Polonnaruwa, i stap pinis aninit long wara, bihain long ren i bin wok long pudaun inap long planti dei.
Ol ofisel i tok, samting olsem, 25-tausen pipal, oli bin kisim ol istap long ol skul na ol narapela gavman building.
Long nius blong rugby, na iluk olsem ol bagarap i stat long kamap long strong blong Oceania rugby union.
Champion Australia i kisim bagarap long han blong England long Twickenham insait long pilai em oli gutpela long kikim gol tasol.
All Blacks 42-33.
Na long rugby League wold Cup.
New Zealand i hamarim England 49-6.
Rugby league wold Cup fainel long wik bihain.
Na Fainel nau bai istap namel long tupela Oceania tim, Australia na New Zealand.
Planti handred ol soldia blong Gavman i kamapim nupela pait agensim ol Tamil Tiger rebel long northern Sri Lanka na kisim wanpela taun ol rebel i bin wok long stap long en.
Defence Minister blong Sri Lanka i tok, ol soldia i bin lusim ol hap blong ol long taun blong Chavakacheri long Jaffan peninsula na insait long sampela hawa, oli bin kisim Nunavil.
Ministry i tok, em ino save yet long hamas pipal i dai oa kisim bagarap, tasol em i tok, planti ol rebel i bin dai oa kisim bagarap.
Ino gat wanpela toktok yet ikam long Liberation Tigers of Tamil Eelam, long dispela nupela pait.
Tripela ten tu ol pipol em oli stap long wanpela haus-kalabus blong ol ilegal immigrants long South Australia, iwok long igo hed long koros blong ol na ino laik long kaikai.
Mayne i tok ol wokman na meri blong medikel iwok long wuas long helt blong ol.
Senator blong America, John Kerry, bai kamap long Combodia tumora, blong holim ol toktok long ol tingting blong wanpela kot blong Khmer Rouge.
Mr Kerry husat i wok long raun wantaim President Bill Clinton long Vietnam.
Long mun April em i bin halivim long kamapim wanpela tok oraet namel long America na Cambodia blong holim wanpela kot blong ol lida blong armi ibin kilim dai planti pipal long ol yar blong 1970.
Wanpela maus-man blong US embassi i tok, Mr Kerry bai bungim ol lida wantaim tu Prime Minister, Hun Sen na Sok An, husat i go pas long Gavman task fos i wok long kirapim dispela Khmer Rouge tribunal.
President Clinton i lusim pinis Vietnam blong go bek long America, bihaen long tripela de lukluk raon blong kamapim belisi na gutpela wok-pren namel long despela tupela kantri.
Clinton i bin askim Vietnam long opim bikpela moa yet economy blongen bai rifom i ken kamap na tok oli mas givim chance long despela kantri long grow.
Toktok blongem i kamap bihaenim ol toktok blong ol Communist lida blong Vietnam long reform i ken kamap tasol kantri blong ol i gat polisi long rform inoken kamap long olgeta area blong economy.
Long toktok blongem igo long ol Vietnam bisnis community.
America i bin tok hamamas long wok nau Vietnam i wok long wokim na em i bin promis long planti million dola long halivim blong ol development wok blong sapotim wanpela bilateral trade agreement namel long tupela kantri.
David Kemp, itok pinis bai em i noken wanbel wantaem Opposition Labor na democrats party long wokim sanis long 22-billion dola education program blong Gavman.
Despela tupela party i wokim pinis 23 amendments long legislation em bai oli salim igo bek long Lower House long wanpela wik.
Doctor Kemp i tok em i bilif Labor bai i pasim yet despela Gavman bill na bai nogat sanis i kamap longen.
Meknois aninit long graon i wok long gohet long Papua New Guinea, we long weeken, sampela moa guria i bin sekim ol area igo long North blong kantri.
Richard Dinnen i ripot olsem ripot, wanpela i bin dai long ol despela guria.
Stat long Fonde, i bin gat sikispela guria olgeta i bin kamap na skeim despela area, na em i bin gat planti ol liklik oa aftershock i bin wok long kamap.
Ripot i bin tok wanpela yangpela boi i bin dai, long namba-wan guria long Fonde, em i bin dai taim em i bin wok long hait long wanpela haus long Duke of York Islands, em i bin bruk na pundaon antap longem.
OL Disaster managment ofisa i bin go lukluk raon pinis long despela hap, na oli bin painim sampela bagarap i bin kamap, sampela bikpela sikbruk oa tidal waves i bin kamapim long ol area klostu long nambis.
OLi taim long sampela area em emergency situation, tasol ino olsem disaster.
Tede bai oli mekim relief operation long pipal.
India i tok em bai i noken stap insaet long ol pait agenisim ol Muslim Separatist group long Kashmir long Islamic mun blong Ramadan.
Despela Ramadan taim bai i stat long pinis blong mun Novemba.
Praim Minista Atal Bihari Vajpayee i tok em i hope bai oli ken luksave long despela tingting blong India, na bai oli stopim olgeta kain pait, na pasin long krosim boda na go insaet long Line of control na International border.
Em ino bin gat wanpela toktok i kam long twenty-foa Muslim Separatist group long Kashmir long despela toktok blong India.
Oli bin sutim wanpela Israel dipomat long gan na em i kisim bagarap, long capital blong Jordan, em Praim minista blong Israel, Ehud Barak, i tok longen olsem em serious event.
Wanpela mausman blong Israel Eambassy long Jordan i tok despela diplomat i bin kisim liklik bagarap long bodi blongem, taim oli bin sutim em long taim em i bin lusim haus blongem long go long wok long embassy.
Em i tok embassy i wok gut tru wantaem Jordan security long mekim investigation igo long ol despela pait.
Em i gat ol toktok i wok long kamap long Jordan long Israel i klosim embassy.
Wanpela pro-palestinan Islamic group husat i wok long demand long Jordan i brukim diplomatic tei wantaem Israel i bin tok em tasol i bin kamapim despela pait.
OL South Korean husat i laik go long Pyongyang blong stap long next raon long bung blong ol family, em oli bin bruk stat long Korean war bai i mas peim rot blong ol yet long go.
Wari long ol bikpela heve long economy, em i wok long kamap, i mekim na unification Ministry i tok bai oli givim liklik halivim tasol long despela tripela de reunion oa bung blong ol famaili bin bruk, na despela bai i stat long 30-de blong mun Novemba.
Pyongyang long mun June, em i bin opim nau despela inter-Korean peace process.
Ripot i kam i tok olsem President Alberto Fujimori blong Peru bai i pinis long wok blongen insaet long despela tupela de.
Praim minista Federico Salas i tok Mr.
Fujimori, husat bai i pinisim sotpela term blongen, bihaen long ol election long mun April 2001, bai i givim resignation blongem igo long congress long tunde.
Fujimori i bin surukim stap blongem long Japan, bihaen long em i bin sik long Fraide nait.
Ol soldia blong Sri Lanka em ol balus na bikpela gan i bin wok long sapotim ol i winim pinis na kisim wanpela taon i kam long ol Tamil Tiger rebel, bihaen long ol bikpela pait i bin kamap, we i mekim namba blong pipal i dai longen i kalap igo antap long 27.
Defence ministry i tok ol soldia i bin pait bihaenim despela bikpela 1-9 highway long northern Jaffna Peninsula na kisim Maduvil south.
Wanpela mausman blong ministry i tok sevnpela soldia i dai pinis na narapela 27 i bin kisim bikpela bagarap long ol despela pait.
Em i tok ol security forces i bin kisim ol bodi blong tenpela Tamil Tigers, em ol soldia i bin kilim.
Long ol nupela pait long toktok long election blong President long America, ol Republican na Democrats nau i wok long sutim tok igo i kam namel long ol long ol military ballot oa vot, em oli no bin putim igo wantaem ol absentee total long Florida.
Despela kros blong ol i kamap taim, ol lawya blong ol i wok long redi long kamap long kot long sapos vote recounts em oli wok long holim nau, i ken go insaet long ol total vot oa nogat.
Republican George W Bush i wok long go pas long 930 vot long Florida 25 electoral votes, bihaen long oli bin pinisim count long absentee ballots i kam long overseas asde.
OL sapota blongem i wok long tok tu olsem sampela long ol ballots i kam long military service ofisa em oli stap oversaes, em oli bin ting bai igo long Mr.
Bush, oli bin putim namel long ol ballot blong kandim long han long tupela Democratic county.
Australia i tok emi rere long halvim Solomon Islands long stretim ol askim long kompensesin em oli bihainim ol paitkros namel long tupela lain long kantri.
Foren Minista bilong Australia, Alexander Downer i tok, em bikpela samting long ol wok rere bilong kamapim peace, olsem na oli mas stretim ol heve bilong kompensesin.
Em i tok, em i tokim pinis Praim Minista bilong Solomon Islands, Manasseh Sogovare olsem Australia bai halavim.
Ripot i tok, ol helikopta bilong Israel ibin faiarim ol roket long sampela eria bilong ol Palestine long Gaza siti sampela haua bihain long wanpela bom ibin pairap long wanpela skul-bas na kilim tupela pipol bilong Israel na givim bagarap long narapela nainpela pipol.
Fatah Movement bilong Plaestine lida Yasser Arafat.
Peles ibin tudak long Gaza siti bihain long paua ibin bagarap long taim bilong dispela reid, bihain tasol long nait i kamap.
West Bank na Gaza Strip, bihain long ol pait na trabel ibin stat long kolostu tupela mun igo pinis.
Opposisen lida Bill Skate i wok long mekim long pablik long ol ino usim gut moni insait long kantri, i wok long kamapim bagarap long ekonomi.
Sir Mekere i tok, ol dispela strongpela toktok bilong Mr Skate i wok long bagarapim strong bilong Kina oa karensi bilong kantri, na i mekim ol pipol i lap long Mr Skate.
Sir Mekere i tok, insait long sotpela taim Mr Skate ibin holim wok olsem Praim Minista, em ibin bagarapim ekonomi bilong kantri na ol moni bilong gavman.
Em i tok, em i pilim olsem em i mas bekim ol dispela toktok bilong Mr Skate pastaim long em i kamapim moa bagarap long kantri.
Nau yet long New South Wales, bikpela hap tru long state, i stap aninit long haiwara na oli bin kisim aut pinis tri-handred ol pipal lusim ol haus blong ol.
Belinda Sommer i ripot olsem, bikpela haiwara i wok long kamap yet long planti ol taun i stap long north-west blong state.
Kos long bagarap i kamap long ol samting olsem wit, bai kamap long haf-a-bilian dola.
Australia Gavman i redi pinis long givim narapela ten-milian dola blong givim halvim kuik long ol fama.
State Emergency Service bai stat usim ol balus blong bringim na tromoi ol kako kaikai na ol kaikai blong ol animal, em haiwara i wok long pasim ol i stap.
Gavman bilong New Zealand i bin wanbel long peim narapela 13 milian dola em oli wok long holim yet, i go long Tainui lain wanpisin bilong Waikato, aninit long Waitangi Treaty.
Oli kamap wantaim despela tingting bihainim ol stori olsem Govaning Bod bilong despela lain wanpisin i kamap strong ken.
Praim Minista Helen Clark i tok, Gavman i bin holim bek despela moni long wanem em poret long kot salens sapos emi peim despela moni igo long eksekutif bilong Tainui oli kolim Te Kaumaarua long wik igo pinis, olsem oli bin plenim.
Faifpela bod memba i bin resain long stat bilong despela yar bihain long taim ol lain i bin bruk nambaut insait long dispela lain wanpisin.
Oli bim makim 5-pela niupela memba igo insait long bod we em igat 12-pela memba aste, na despela i opim rot bilong gavman long peim despela moni.
Despela 13-milian dola em laspela hap bilong 170-milian dola Raupatu Settlement moni em dispela wanpisin lain i bin kisim.
Praim Minista bilong Japan Yoshiro Mori bai winim wanpela nogat bilip mosen, long wanem ol rebel memba insait long pati bilong em ibin senisim tingting bilong ol bipo bilong sapotim dispela nogat bilip mosen.
Mr Kato i tok, em ino inap long win long dispela mosen na bai tanim bek na bungim gut ken ol sapota bilong em.
Ol Provinsal otoriti long Papua New Guinea i tok, ol haus blong samting olsem 5-tausen pipal i bin bagarap long ol guria.
Niusman Richard Dinnen i ripot olsem, ol guria na tidal wave i bin bagarapim ol haus insait long ol hap long northern Papua New Guinea.
New Britain na New Ireland.
Ol dispela guria i bin kamapim tidal wave em i bin bagarapim ol haus na ol gaden kaikai long ol komuniti raun long ol nambis.
Planti long ol pipal i bin rona-wei lusim ol hap long nambis taim ol guria i kamap.
Ol otoriti i bin tok olsem, dispela i soim pipal i bin harim na tingting long ol Tsunami Awareness kempein oli bin wokim ino long taim igo pinis.
Ol Provinsal Gavman ofisa i tok, oli wok long givim kuik ol halivim na ol long pipal em oli stap long ol eria guria i bin kamap long en, i stap oraet tasol.
Oli bin kikim na paitim Embeseda blong Australia long Indonesia, taim em i go wokim lukluk raun long Sulawesi ailan.
Dipatmen blong Foren Afeas na Tred blong Australia i tok, dispela trabel i bin kamap long Makassar siti.
Tasol em i tok, Embeseda John McCarthy ino bin kisim bagarap.
30 pipal i bin paitim tu sampela ol narapela ofisel na sitisen blong Australia, tasol oli no bin kisim bikpela bagarap.
Mr McCarthy i bin stap long Makassar blong opim wanpela ofis blong wanpela insorens kampani blong Australia.
Associated Press i ripot olsem, ol dispela pipal em ol refugi blong East Timor na oli save sapotim Indonesia.
Polis blong Indonesia husat i save wodim sekuriti blong ol diplomet i bin tok, oli no bin toksave pastaim long ol long dispela lukluk raun blong Mr McCarthy.
Wanpela maus-man blong Dipatmen blong Foren Afeas blong Australia i tok, ol bai oli no ken oraet long ol kain hasua olsem.
Tupela president kenidet bilong America, Gavena George W Bush bilong Texas, na Vais President Al Gore - i wok long wetim tingting bilong kot - em bai tokaut long usat long tupela i winim eleksan.
Tasol bihainim ripot bilong Michael Carey, niusman insait long Washington, ol ino ting ol bai save long tingting bilong despela suprim kot insait long Florida pastaim long tumora.
Bihain long lusim tu na haf awa long harim ol toktok, Suprim Kot i bin pasim pastaim wok bilong skelim tingting sapos oli ken bungim wataim tu ol vot em Sekretri ov Stet bilong Florida i wok long kandim long han, insait long tripela distrik.
Lain Democrats i ting, Vais President Al Gore bai inap kisim sampela moa vot insait long despela kain we bilong kandim vot, bilong winim moa long 9-handret vot em Gavana Bush i wok long go pas long en.
Tasol taim ol resis bilong bringim despela heve igo long kot i wok long gohet yet, ol samting i wok long kamap ples klia olsem olsem, tingting bilong kandim ken ol vot long han bai noken halvim results oli gat pinis, maski sapos oli putim tu ol supplementary vot igo insait.
Foren Minista blong Australia, Alexander Downer, i tok aut olsem, ol pis monita blong Australia na New Zealand long Solomon Islands, bai noken stap insait long ol pait, sapos trabel na pait i stat ken namel long tupela lain militia.
Australia New Zealand i salim pinis ol polis na ol militari ofisa aninit long pis agrimen oli bin sainim long Townsville, Australia, long mun Oktoba.
Ol dispela militari ofisa bai noken karim gan na wok blong ol em long glasim wanem ol samting i wok long kamap long Solomon Islands.
Malaita Eagle Force na Isatabu Freedom Movement i bin sainim dispela agrimen, em i bin pinisim pait oli bin wok long mekim inap long tupela yiar.
Tasol Mr Downer i tok, wok blong ol pis monitor em blong kamapim bilip namel long pipal.
Ol toktok long bihain taim bilong Bougainville i bin stat ken longPort Moresby bihain long taim em i bin go bagarap na klostu i stop olketa.
Niusman Richard Dinnen i ripot olsem, ol lida bilong Bougainville na PNG gavman i wok long toktok long wanem rot oli mas bihainim bilong givim otonomi long Bougainville.
Ol lida bilong Bougainville i bin tok lukaut long lusim ol bung toktok long wiken, long wanem oli belhat long ol samting i wok long gohet isi isi tumas.
Na oli gat sampela pawa pinis long lukautim sampela samting.
Ol bung toktok nau i surik bek long tupela mun na i luk olsem em bai hat long kamapim wanpela agrimen long dispela yar.
Bougainville lida, Joseph Kabui, tede i bin tok olsem, Bougainville i narapela kantri yet insait long Papua New Guinea, wantaim moni bilong en yet, polis, ol takis loa na intanesanal tred pawa bilong en yet.
Sevenpela ami bos bilong ol memba kantri long Association of Southeast Asian Nations, ASEAN, i holim nambawan miting bilong ol long Thailand.
Ol ASEAN kantri husat i bin stap long dispela miting em long Brunei, Cambodia, Indonesia, Malaysia, Philippines, Singapore na Thailand.
Tasol, ol ami bos bilong Laos, Burma na Vietnam ino bin kamap, oli bin salim asol ol deputi bilong ol.
Em i nambawan taim ol dispela komanda i bung olsem wanpela grup na Komanda bilong Thailand Ami, Chief General Sarayud Chulanont, i tok dispela grup bai tokaut long bikpela laik bilong ol dispela kantri long lukautim gut peace na gutpela gutpela ron bilong ol gavman, bihainim ol heve em i bin stat wantaim ol trabal long ekonomi bilong ol Asian kantri long 1997.
Solomon Islands, i wok long painimaut long wanpela paia em ibin kukim-daun olpela hetkwata bilong Guadalcanal Provinsal Gavman long wiken.
Honiara long mun June.
Taim pait namel long ol pipol ibin kamap-bikpela long Guadalcanal ailan long stat bilong dispela yar, Premia Ezekial Alebua, na Guadalcanal edministresin bilong em ibin ronawei-lusim Honiara.
Joint Paramiliteri Polis-MEF Operation ibin kisim dispela hetkwata bilong ol long mein-rot long senta bilong taun long mun Jun, bihain long ol ibin rausim gavman na kontrolim kapital.
Joint Operation ibin kirapim hetkwata bilong en long dispela bilding.
Tasol, bihain long Townsville Pis Agrimen, ol lida bilong Paramiliteri Polis na Malaita Eagle Force ibin lusim dispela bilding.
Na polis i ting olsem ol memba bilong Malaita Eagle Force ibin koros na kukim-daun dispela bilding.
Marau Eagle Force bilong ol pipol bilong Malaita i stap nau long Marau eria, ibin tok-lukaut olsem ol bai inoken wanbel na noken orait long Marau i kamap kapital bilong provins.
Palaman blong Solomon Islands bai statim ken miting long namba 30 dei blong mun November.
Em bai namba wan taim Palaman bai holim miting, stat long taim Prime Minister, Manasseh Sogavare, i kamapim Prime Minister long mun Julai long dispela yiar.
Solomon Islands Broadcasting Cooperation, i bin tokim makim Deputi clerk long Palaman, Selwyn Miduku, long tok olsem, palaman bai toktok long ol samting blong amnesty em i stap long dispela Pis agrimen oli bin sainim long Townsville.
Miduku i tok, miting blong toktok long Budget bai kamap insait long namba wan fopela mun blong yiar 2001.
China long mekim moa toktok wantaim United Nations.
China i sainim pinis dispela agrimen tasol em ino stat bihainim yet.
Mrs Robinson i tok, China ino mekim wanpela samting insait long ol dispela yar igo pinis long givim fridom long pipol long autim tingting bilong ol, em i tambuim ol long bung wantaim ol arapela grup na bihainim ol lotu na bilip bilong ol.
Mrs Ronbinson ibin toktok tu long belheve bilong ol memba bilong Falungong spiritual grup em gavman bilong China i tambuim pinis.
Chief Investigator bilong United Nations bilong ol bikpela kraim long East Timor ibin wanbel long inoken risain bihain long ol edministreta bilong dispela grup ibin promis long givim lain bilong em ol samting ol i nidim bilong mekim wok.
Special Crimes Unit bilong United Nations long Dili, na ol i wok long kisim na bungim ol evidens bilong ol kraim em ol milisa ibin kamapim insait long ol pait na trabel i kamap, bihain long independens vot bilong East Timor long yar igo pinis.
Wanpela ofisa i tok, Mr Olsen ibin givim toksave bilong em long risain long wik igo pinis long wanem em ibin koros long ol ino givim grup bilong em moni na ol samting ol i nidim bilong mekim gut wok bilong ol.
Ol mausman bilong U-N Security Council i tok oli mas skelim gut ol birua long West Timos, pastaim long salim ol UN wokman igo long hap.
Oli bin go lukluk long West Timor bilong painim aut moa long hau ol militia i bin kilim tripela wokman bilong UN long Atambua long mun Septemba.
Dispela trabal i bin mekim na UN i bin pulim ol ofisal bilong en lusim West Timor.
Embeseda Martin Andjaba bilong Namibia, husat i bin go pas long wanpela grup bilong UN igo long East Timor na Indonesia long wik i pinis, i tok ol sekuriti saveman bilong U.
West Timor bilong skelim sapos em i sef long go bek long hap.
Long toktok bilong em long hetkuata bilong U-N, em i tok Indonesia gavman i gat laik long statim ol toktok wantaim ol U.
Jakarta long dispela heve.
Em i tok, ol bai stretim tingting sapos oli ken salim ol wokman bilong halvim pipal, bihain long taim ol sekuriti ofisal i kam bek na givim ripot bilong ol long Security Council.
Association bilong South East Asian Nations i opim anual forum bilong en insait long SINGAPORE.
Wanpela bikpela samting oli laik toktok long en em long - World Trade.
Hariap long kamapim strong wok moni bilong region em istap long tingting bilong olgeta kantri bilong ASIA, wantaim tu cultrual developmen na kamapim peace insait long region.
Tasol ol despela kantri iwok long bihainim narapela mak bilong global economy, tasol ibin igat narakain tingting long bilateral Free trade.
Tasol Phillippines itok, emi samting bilong ol kantri bilong Asia long bihainim narapela rot long abrisim despela poret istap insait long Bilateral Tred Agreement.
Australia i tok emi rere long halvim Solomon Islands long stretim ol askim long kompensesin em oli bihainim ol paitkros namel long tupela lain long kantri.
Foren Minista bilong Australia, Alexander Downer i tok, em bikpela samting long ol wok rere bilong kamapim peace, olsem na oli mas stretim ol heve bilong kompensesin.
Em i tok, em i tokim pinis Praim Minista bilong Solomon Islands, Manasseh Sogovare olsem Australia bai halavim.
Australia i ok long Indonesia gavman i toksori long em long sampela laen i bin paitim Ambassador blong Australia, John McCarthy asde.
Louise Yaxley i ripot olsem Gavman i tok despela kain pasin ino stret.
Samting olsem tupela-ten pipal i bin kros na bung, i bin paitim wanpela laen Australia bisnisman na diplomat, em Mr.
McCarthy i bin stap namel long ol.
Ol despela demonstrators i bin wok long traim long kukim na paiitm ol long han.
Praim Minista John Howard i tok em sori long despela i bin kamap ma tok longen olsem em i soim olsem belhat i stap yet namel long tupela kantri bihaenim tingting blong Australia long go insaet long kros blong East timor.
Foreign Minista Alexander Downer ino save husat tru ol despela laen i bin kamapim pait na blong wanem na oli bin wokim.
Em ino askim Indonersia long strongim security wok long ol diplomat tasol em i givim clear toktok olsem kain pasin ia ino stret.
Australia gavman i kirapim pinis wok painim aut oa inquiry igo long ol toktok long oli bin mekim pasin nongut long wanpela yangpela boi, krismas blongen, twelve long wanpela ples blong ol illegal immigrants na refugees.
Christian Ahern i ripot olsem despela trabal, oli tok i bin kamap long Woomera Detention centre long South Australia.
Secretary bifo blong Foreign Affairs na Trade Department, Phillip Flood bai i go-pas long wanpela wok painin-aut igo long wei oli bin kisim na haitim ol evidence em i bin toktok long oli bin raipim despela boi long centre.
Oli tokaut olsem ripot long despela trabal, oli bin haitim long Department blong Family Services long mun March.
Department oa Private kampany em i ronim despela centre, 3141 i bin holim despela ripot.
Despela wok-painim-aut bai glasim ol wei oli save wok bihanim long kain trabal olsem na em bai i raitim ripot long wanem samting oli mas wokim blong stretim despela kain heve, na bai i lukluk tu long wei oli bin bihaenim long despela pasin-nopngut i bin kamap long yangpela boi ia.
Tasol, shadow Immigration Minista Duncan Kerr ba Centacare director Dale West i tok inquiury inogat i nap pawa long painim aut wanem kain samting i wok long kamap long despela Centre.
Fainens Minista bilong Fiji, Ratu Jone Kabuabola, ibin tokaut long bajet na em itok despela bajet i bilong strongim wokmoni bilong kantri.
Ofa Kaukimoce ripot olsem, fainans minista ibin wok long tok planti taim insiat long budget speach or toktok bilongen olsem, Gavman ibin hariap tru long mekim ol samting bilong strongim wokmoni bilong kantri bihain long ku.
Emi bilip olsem mak bilong moni kantri bai pulim long ol samting emi salaim longen igo antap long 4-pesen long despela yar, long sem taim emi putim aie moa long 40-bilian dola dinau kantri igat nau.
Ratu Jone itok tu olsem, igat oli mas nau grisim bel bilong olgeta bisnis lain na pipol insait long kantri long wok hat long kamapim moni.
Ol senis ol ilaik lukim ikamap insait long Labour maket, Goods maket, public enterprises, pablic service, ol haus moni ol bisnis na investment.
Emi promis olsem ol despela senis bai inoken mekim ol pipol i lusim wok bilong ol.
Bihaenim ruling blong Florida Suprem Kot long election blong President blong America, bai klostu na result bai i kamap long husat bai win na kamap niupela president.
Florida Suprem Kot i givim ruling olsem em right blong pipal long vot na em bikpela samting olsem na wok blong kandim vot long han i mas gohet.
Agnes Cusak i ripot olsem Kot i bin putim ol tingting long foapela-ten-tu -page, long wanem na oli bin kamap long despela ruling olsem i moa beta long oli gohet long wok blong kandim ol vot longhan long tripela county oa districk long Florida.
Vice President Al Gore long winim election.
Kot i givim taim igo i nap long 27de blong mun Novemba long pinisim olgeta wok blong kandim vot.
Despela sotpela taim oli makim, bai i min olsem bikpela county, Miami dade baii painim heve long em i nogat i nap taim long pinisim wok long kandim olgeta vot.
Long 12de blong mun December, Florida state bai i mas makim 25-elector blongen igo long electoral college.
Elecotoral college bai i bung long namba-18de blong mun Desemba na ol despela vot blong Florida bai givim result nau blong election.
Australia insait long wanpela seremoni long Eastern Indonesia.
McCarthy nau bai pinis long wok blong em long Indonesia.
Tasol tokman blong Australia embassy ibin tok Mr.
Life Insurance offis long city blong Makassar, ino bin kisim bagarap.
South Sulawesi provins tu ino laik toktok stret long ol ripot ikam long ol lokel nius olsem wanpela lain igat tupela-ten man long en ibin protes istap na oli bin paitim na kikim McCarthy.
Ol vota insait long American Samoa bai kamapim tingting tete long usait bai sanap makim despela territory insait long parlimen bilong America insait long narapela tupela yar.
Ol ibin holim ken election bihain long inogat wanpela long ol candidate ibin sanap resis long general election tupela wik igo pinis ibin inap long kisim 51 percent bilong ol vot- aninit long lo.
Ol itok despela emi namba tu taim- Mr.
HANNEMANN long sanpela resis long election.
Palestine em wanpela boda-gad blong Israel ibin sutim em ibin dai long ol bagarap em ibin kisim long en.
Dai blong ol dispela pipol i bringim namba blong ol pipol idai long dispela eitpela wik ol pait na trabel insait long territori blong Palestine na long Israel, igo inap long 2-hundret na faivpela-ten seven, na planti blong ol i blong Palestine.
Egypt ibin tok em ibin kisim bek ambassador blong em long Israel long soim koros blong em long wei oli iusim tumas ol gan long kamapim pait igo long ol pipol blong Palestine.
Ok Tedi kopa main i kamapim long graon blong ol.
Kellie Day i ripot olsem Victoria Suprem Kot, i bin stopim kotcase blong BHP long stopim pipal long noken kisim em igo long kot.
Polis Minista blong P-N-G i bin go-pas long despela class action we samting olsem 30-tausn papa-graon i stap insaet longen.
Class action blong ol em long ol bagarap i wok long kamap long bus, graon na wara oa environment blong ol, em Mine i wok long kamapim.
Ol papa blong graon, i tok BHP i NO bihaenim tok-promis oli bin mekim taim oli bin stretim ol toktok long kot long ol bagarap long 1996.
Insaet long ol tok-promis oli bin wokim em long wokim wanpela dam blong stopim ol rabis oa pollution i kam long mine, em i wok long go insaet na bagarapim OK Tedi na Fly River.
Solicitor John Gordon husat i lukautim despela class action, i tok ol papa-graon i wari long despela wok mining.
Bai kot i harim despela case long yiar bihaen.
Ol Provinsal otoriti long Papua New Guinea i tok, ol haus blong samting olsem 5-tausen pipal i bin bagarap long ol guria.
Niusman Richard Dinnen i ripot olsem, ol guria na tidal wave i bin bagarapim ol haus insait long ol hap long northern Papua New Guinea.
New Britain na New Ireland.
Ol dispela guria i bin kamapim tidal wave em i bin bagarapim ol haus na ol gaden kaikai long ol komuniti raun long ol nambis.
Planti long ol pipal i bin rona-wei lusim ol hap long nambis taim ol guria i kamap.
Ol otoriti i bin tok olsem, dispela i soim pipal i bin harim na tingting long ol toksave blong Tsunami kempein oli bin wokim ino long taim igo pinis.
Ol Provinsal Gavman ofisa i tok, oli wok long givim kuik ol halivim na ol long pipal em oli stap long ol eria guria i bin kamap long en, i stap oraet tasol.
Ol pablik sevan long Solomon Islands i tok lukaut long holim straik tumora, sapos gavman ino peim ol 40-dola alauens bilong wanwan de.
Union i bin nap long kisim tok orait bilong Public Service Division long kisim dispela alauens.
Oli laikim alauens bilong karamapim wok bilong ol stat long namba-5 de bilong mun June, taim Malaita Eagle Force i bin tekova long ol police armoury, inap long Oktoba 15, taim oli sainim peace agreement long Townsville.
Tasol, union i tok Praim Minista i kam namel ken dispela wanbel-tingting bilong union na Public Service Division na i tok, em bai blokim dispela alauens, long wanem em i tok em ino stret.
Ol toktok long bihain taim bilong Bougainville i bin stat ken longPort Moresby bihain long taim em i bin go bagarap na klostu i stop olketa.
Niusman Richard Dinnen i ripot olsem, ol lida bilong Bougainville na PNG gavman i wok long toktok long wanem rot oli mas bihainim bilong givim otonomi long Bougainville.
Ol lida bilong Bougainville i bin tok lukaut long lusim ol bung toktok long wiken, long wanem oli belhat long ol samting i wok long gohet isi isi tumas.
Na oli gat sampela pawa pinis long lukautim sampela samting.
Ol bung toktok nau i surik bek long tupela mun na i luk olsem em bai hat long kamapim wanpela agrimen long dispela yar.
Bougainville lida, Joseph Kabui, aste i bin tok olsem, Bougainville i narapela kantri yet insait long Papua New Guinea, wantaim moni bilong en yet, polis, ol takis loa na intanesanal tred pawa bilong en yet.
Long New Caledonia, oli promasim pinis tripela trade union em oli bin protes long wik i pinis, olsem nupela mak bilong minimum wage bai stat long mun July long yar bihain.
Dispela nupela minimum wage mak em long 7-handret-na-20 American dola bilong wanwan mun.
Dispela mak bai go antap inap long 8-handret-na-65 dola bilong wanwan mun long yar 2003.
Long wik i pinis, moa long 3-handret union memba i bin protes long hetkuata bilong lokal gavman.
Protes bilong ol i bin sut long prais bilong fuel em i wok long go antap bikpela tumas, na tu long nupela takis oli kolim - goods and services tax, na tu long wanem wok bilong statim nupela minimum wage bilong wanwan mun i bin wok long go isi-isi tumas.
Workers na Union of Supervisory Staff, i bin singautim ol pipal long wokim dispela protes long wik igo pinis.
Liz Foschia i ripot olsem oli wok long usim ol helikopta long tromoi oa dropim ol kaikai-samting na saplai igo long pipal.
Long ol ples olsem Gunnedah, Narabri na Wee Waa distrik planti handret papa long ol farm na property ino nap kam aut lusim ol despela farm na property blong ol, na long wankain taim haiwara i wok long go antap.
Oli ting olsem ol bagarap long ol wheat crop long despela area bai i kostim planti handret-million dola na hap long ol crop em oli bin ting bai i kamap gut long winim moni, nau oli daonim mak long hamas oli nap salim oa sampela bai bagarap olgeta.
Wheat Board i wok long lukluk long sapos em bai i peim ol crop oli bin salim bifo, nau na ino long yiar bihaen olsem oli save wokim, bai oli ken halivim ol farma husat i sot long moni blong stretim sindaon blong ol.
Premier blong New south Wales i bin opim tu wanpela community Disaster Relief Fund blong halivim ol famili husat i bungim heve long flood oa hai-wara.
Pipal husat i laik halivim bai iken putim moni long ANZBANK oa Wespack Bank long waem area oa state blong Australia.
Palaman blong Solomon Islands bai statim ken miting long namba 30 dei blong mun November.
Em bai namba wan taim Palaman bai holim miting, stat long taim Prime Minister, Manasseh Sogavare, i kamapim Prime Minister long mun Julai long dispela yiar.
Solomon Islands Broadcasting Cooperation, i bin toktok makim Deputi clerk long Palaman, Selwyn Miduku, long tok olsem, palaman bai toktok long ol samting blong amnesty em i stap long dispela Pis agrimen oli bin sainim long Townsville.
Miduku i tok, miting blong toktok long Budget bai kamap insait long namba wan fopela mun blong yiar 2001.
Ol pipol bilong Western Provins bilong Solomon Islands usiat ibin wok long bungim heve na istap wantaim ol tingting poret, bihain long taim ol lain bilong Bougainville i bin wok long karim raun ol smating bilong pait, ibin askim long ol imas salim olgeta lain pipol bilong Bougainville igo bek long plea or kanyri bilong ol.
Provincial Commander bilong Western Province, Aloysius Ora itok ol bai hamamas long halavim bilong Centrol command bilong Bougainville Revolutionary Armi.
UNITED NATIONS I WOK LONG ASKIM OL WOK KAMAP I ISI LONG E.
Wanpela ripot em United Nations Sekuriti Kaunsel ibin rereim, ibin askim blong wanem na ol wok blong stretim gut ken East Timor ibin isi tumas, 14 mun bihain long ol rebel i sapotim Indonesia ibin bagarapim dispela territori.
East Timor inap long tupela de las-wik, ibin bringim dispela ripot igo long Sekuriti Kaunsel bihain long oli oli givim toktok blong ol long wanem samting oli bin painim igo long United Nations Hed-Kota long New York.
Dispela lain ibin tok oli bin wari long liklik mak blong wok iwok long kamap long dispela taim na sapos oli makim olgeta hap blong kantri wantaim Dili, Dili tasol iwok long igo hed gut.
Australia bai givim halivim long kirapim wanpela Difens Fos bilong East Timor.
Difens Minista, John Moore, i tok Australia bai givim bikpela halivim, em i nap long 26-milian dola insait long faifpela yar ikam.
Moore i tok, longpela taim sikiuriti bilong East Timor i gutpela bilong Indonesia, na dispela agrimen INO nap kirapim tingting nogut na kros namel long gavman bilong Indonesia na Australia.
Defens Fos bilong Australia i autim tingting pinis long muvim sampel long ol Aivation Units bilong Army bilong en igo long ol ples long north bilong kantri.
Ol Blackhawk na Kiowa helikopta bilong Army nau i beis long Townsville, long north-Queensland.
Commodore Mark Bonser, long Northern Command, i tok ol i nau tingting long muvim sampela long ol Unit igo long Northern Territory.
Gavman blong Chauddhry Gavman, husat oli bin rausim long coup i tok Fiji budzet blong 2001 i NONGUT long wanem Elected Gavman em i bin kamap long constutition tru tru blong Fiji ino wokim oa tokaut longen, na despela 2001 budget ino stret aninit long loa.
Em i tok elected Gavman em pipal i bin putim bihaenim constitution, em tasol i holim pawa long kamapim revenue oa moni long ol kain takis na em i holim pawa tu long tokaut long ol wanem kain publik fun i ken go long hia, long hap na kain olsem blong ol kain wok blong Gavman.
Em i tok sapos, oli no bin autim em long long ofis, long coup long mun May, dispela Chaudhry Gavman bai i tokaut long wanpela budget long halivim pipal long sindaon blong ol long budget blong 2001.
V-A-T long ten-percent long olgeta kaikai-samting.
Sean Dorney i ripot olsem Forum Fisheries Agency i bin lukluk na glasim ken despela communication na vessel monitoring system blongen long region bai em i usim gut despela electronic mail oa internet long despela wok.
Ripot blong Forum Fiusheries Agency blong yiar, long despela alstpela Pacific Islands Forum Miting, i bin tok electronic mail oa internet i wok long kamap system blong olgeta pipal long usim long kisim informesin na Agency na Forum memba kanatri i wok long usim despela long salim na kisim informesin namel long ol.
Em i to nau olgeta aialan kantri i gat internet na oli wok long usim long emailim ol informesin.
Olsem na oli bin glasim gut despela Vessel Monitoring systenms communication strategy na oli kisim internet blong kisim ples blong despela international paacket switching network.
Despela ripot i tok tenpela ailan kantri i gat internet connection blong ol vessel monitoring system oa VMS sites.
Minista blong edukesin long Papua New Guinea, i toksori pinis long wanem Gavman ino bin saplaim ol material blong ol skul long dispela yiar.
Richard Dinnen i ripot olsem Gavman i bin makim sampela million dola blong ol skul material tasol, oli no bin salim ol despela material igo long ol skul.
Em i tok nau oli wok long sutim planti ol toktok igo long Edukesin minista John Waiko long pinis oa resign long wok blongem long despela traipela rong.
Papua New Gunea Gavman i bin makim moa long faiv-million Kina blong baem saplai oa ol class-room material na em i bin gat contrack tu wantaem tupela kampany blong kisim ol despela suplai.
Ol sumatin long ol PNG skul ino bin gat ol despela material blong ol lesson blong ol long wanpela yiar olgeta blong skul.
Ol community na Sios lida i sutim tok long gavman long em ino bin mekim gutpela wok blong halivim ol sumatin blong kantri.
Moa pait namel long ol lain pipal antap long Maluku ailan bilong Indonesia i kamapim dai bilong foapela pipal na narapela wanpela-ten foa ibin kisim bagarap long bodi bilong ol.
Mausman bilong Christian Maranatha sios long Ambon siti i tok, sampela lain Muslim militen wantaim ol gan ibin pait igo long wanpela spid-bot em ibin wok long karim ol Christians klostu long Poka vilis.
Em i tok, ol Christian ibin kisim dispela bot igo longwanem, ol ino ibin nap long yusim ol rot antap long graun longwanem igat sampela Muslim vilis i stap long arere long rot.
Ol mansave or scientist insiat long Australia National University insait long Canberra itok- wanpela long ol guria ibin kamap long nambis bilong Papua New Guinea long wik igo pinis- i mekim na emi muvim wanpela ailen klostu longen igo klostu long wan mita.
8- long richter scale.
Paul Tregoning bilong Australia National University itok-ol ibin lukluk gut long we despela graun iwok long sidaun longen- na ol ibin painim aut olsem- Tokua ailen insait long Eastern hap bilong New Britain province ibin muv igo olsem long South East.
Oli makim pinis wanpela Samoa law titsa blong halivim Fiji Constitutional Review Commission.
Tasi Malifa nau em wanpela titsa oa lecturer long University blong South Pacific school ol Law long Vanuatu.
Attorney General i bin makim em long halivim long raitim kamap wanpela niupela mama-loa oa constitution.
Wanpel gavman statement i tok em ino bin gat local lawya i bin soim laik long kisim despela wok.
Pei blong Mr.
36-tausan US dola tu em bai i gat moni oa allowance blong housing na gratuity pei em long ten-percent blong pei blongem, em bai i kisim long pinis blong kontract blongem.
Praim minista bilong Solomon ailen- Mannaseh Sogavare- ibin makim ol lain woknius bilong ol narapela kantri - olsem ol lain bilong kamapim trabel.
Insait long ol toktok bilongen igo long ol woknius yet bilong kantri, Mr.
Sogavare ibin makim ol lain woknius olsem Fickle or ol lain bilong bringim trabel- taim ol isave raitim ol stori long ol trabel insait long Gudalcanal.
Em itok- ol woknius bilong ol narapela kantri isave lus tingting long Solomon ailen- taim ol narapela bigpela heve isave kamap long ol narapela hap bilong world.
Wanpela bilong ol ailen bilong Solomon ailen usait ibin autim tingting pastaim long ol ilaik bruk lusim ol narapela hap bilong Solomon ailen itok, em bai sanap strong yet long despela tingting bilongen kamap wanpela independent state.
Taim planti bilong ol bigpela ailen ilaikim wanpela federation bilong stat, deputy premier bilong Makira Provins, Peter Baewai itok- provins bilongen iwok long igo hed wantaim despela tingting bilongen long bruk lusim Solomon ailen.
Fiji Ku Lida, George Speight i kamap ken long narapela kot antap long Nukalau Island.
Ofa Kaukimoce i ripot olsem, i gat nau wari long wanem, ol ino mekim ol samting igo het long dispela keis oa kot bilong Speight, na ol i westim ol takis-peia moni nating.
Dispela em i namba-tu taim Speight i kamap long kot antap lnog ailan, longwanem ol wari bilong sikiuriti.
Loia bilong gavman, Robert Schuster i tok, ino rong long holim kot olsem, longwanem, olgeta man ol i sutim tok long ol wantaim tu het bilong Intelligence Service bilong Fiji bipo, Metuisela Mua ibin kamap long en.
Ol ibin larim Mua i lusim Nukalau Island aste igo aut bilong lukim oli planim bodi bilong mama bilong em long Tailevu provins.
Schuster i tok, Chief Magistrate Salesi Temo ibin harim dispela kot na Rabo Matebalavu ibin makim ol man oli sutim toktok long ol long brukim loa bilong kantri.
Ol loia ino ibin putim planti toktok igo long kot tete moning, na ol i putim bek taim bilong kot i sidaun ken igo long namba-sikis de bilong mun bihain.
Ol i ting, dispela kot bai kamap ken antap lnog ailan, na i gat nau ol wari long ol kost bilong kot.
Dispela longwanem, gavman ibin makim tupela nevi bot long bringim ol pipal igo ikam long dispela taim bilong kot.
Ol lain i laikim Indipendens bilong West Papua i tok, bai oli go het wantaim indipendens selebresan lnog mun bihain.
Dispela tokaut i kamap liklik taim bihain long Indonesia gavman i tok bai em i lukim wanem kain ol selebresan long namba-wan de bilong Disemba olsem, pasin bilong bikhet long gavman.
Presidium bilong Papua Council, em lain i go pas long ol askim bilong indipendens, i tok ol pipal bilong em bai makim dispela de long mun bihain.
Theys Eluay i tok, Gavman bilong Indonesia i traim long halivim tingting bilong em long salim ol soldia igo long rijen, bihainim toktok bilong em olsem, ol lain i laikim indipendens bai tokaut ken long indipendens bilong ol.
Em i tok, gavman bilong Indonesia i giaman tasol bilong soim olsem, em ino save long histori, taim em i ino luksave olsem West Papuans ibin lukautim ol iet long 1961.
Chief Justice blong Papua New Giunea, Sir Arnold Amet i tok, ol kot blong kantri i pulap tru wantaim ol kot kes na oli mas painim narapela ol rot blong stretim dispela heve.
Chief Justice Amet i mekim dispela toktok insait long wanpela seremoni blong makim 55 nupela lawyer, husat i bin pinisim skul blong ol.
Sir Arnold i tok, em i gutpela blong lukim namba blong ol meri i laik kamap lawyer, i wok long go antap.
15 long ol dispela i bin kamap lawyer, em ol meri.
Interim gavman blong Fiji ibin tingting long givim 20-Million FijiDola igo long ol provinsel kaunsel long yar bihain, blong halivim ol wok blong stretim gut sidaun blong ol as-ples Fiji pipol.
Interim Praim Minista, Laisenia Qarase, ibin tok Fiji gavman ibin traim long painimaut sapos dispela tingting blong ol i stret aninitlong loa oa nogat.
Qarase ibin tokaut strong olsem dispela 20 million dola i narapela long dispela 30 million dola em oli makim pinis blong stretim dispela tingting i stap pinis blong ol asples Fiji pipol na ol tu ol pipol blong Rotuma.
Bikpela heve bilong ol tait na haiwara long saut-west eria bilong New South Wales insait long Australia i kamap orait liklik nau, na ol levol bilong wara ino go antap moa.
Ripot i tok, ol dispela haiwara ibin bagarapim ol kes-krop i kos samting olsem 500-Million Dola na i banisim pinis planti eria.
Wee Waa na Walgett.
Haiwara i katim na banisim pinis Wee Waa na moa long 300 femili insait long dispela eria.
Na taim haiwara i ron ikam daun long Valley, em bai banisim na katim Walgett long ol arapela eria.
Ol helikopta i wok long go het long mekim bikpela wok bilong halivim pipol long hap, na ol i wok long karim ol kaikai igo long ol taun, viles na ol fam em ol dispela haiwara i banisim ol.
Islamic grup oli kolim Hamas, em i save pait wantaim Israel, i tok olsem, em bai bekim dai bilong wanpela memba bilong en em i tok ol roket bilong Israel i bin kilim insait long Nablus, wanpela taun long West Bank.
Wanpela niusman bilong AFP na ol ofisal bilong Hamas i tok wanpela roket bom bilong Israel i bin bagarapim wanpela kar insait long Nablus.
Oli tok oli bin laikim dispela roket long kilim ol Hamas rebel insait long Nablus.
Gavana bilong Nablus i tok ol investigeta i painim aut olsem, wanpela bom em sampela lain i bin haitim aninit sia bilong kar i bin kamapim dispela birua, na i sutim tok long Israel long putim dispela bom i stap.
Tasol ami bilong Israel i tok, em ino tru, em ino mekim dispela pasin.
Wanpela tokman bilong Mobil i tok, Electricity Authority ino peim samting olsem 700-tausen Dola long kampani.
Em i tok, ol i mas peim haf long dispela moni long Mobil pastaim long ol i saplai-im fiul long ol paua stesin insait long Honiara.
Polis long Indonesia i bin sut long tear-gas igo namel long sampela pipal em oli bin karim ol naip na wokim protes mas.
Protes i bin kamap namel long pipal i halvim President Abdurrahman Wahid na pipal husat ino laikim em.
Ol belkros i bin wok long kamap namel long ol grup husat i save go protes raun long paliment haus insait long ol dispela de igo pinis.
Bihain long protes, em i bin luk olsem pipal bai bruk na go long ples, tasol sampela pipal i stat tromoim ol ston.
Polis, husat i bin traim long putim banis namel long ol grup, oli kirap na sut long tear-gas.
Bos bilong Jakarta polis sekuriti kontrol i bin tokim AFP nius olsem, tupela sapota bilong Wahid i bin kisim bagarap.
Wanpela long tripela provins bilong Solomon Islands em oli tokaut pinis long laik bilong ol long bruk lusim kantri, i tok em ino tok pilai long kamap wanpela narapela kantri yet.
Planti long ol bikpela provins bilong Solomon Islands i laikim tingting bilong tanim kantri igo long federation of states, tasol Deputi Premia bilong Makira Provins, Peter Baewai i tok provins bilong em bai gohet long tingting bilong en long bruk lusim kantri.
Mr Baewai i tok oli gat strongpela tingting bilong wokim dispela, oli no tok pilai long bruk lusim kantri, na em i tok, sampela review oa sampela wok bilong glasim gavman sistem bilong kantri em nesanal gavman i bin wokim, i halvim tingting bilong ol.
Em i tok piksa long Constitutional review we planti pipal bilong Makira provins i bin soim bikpela laik long kisim self-gavman.
Andrew Nori, na ol ibin sut-nabaut long ol gan.
Andrew Nori, na deputi bilong em, Leslie Kwaiga.
Malaita Eagle Force.
Ol memba bilong Malaita Eagle Force ibin sut long gan long klia-im ol rot insait long Honiara, taim ol pipol ibin poret na ronawei lusim dispela eria long ol kar.
Ol i bilip olsem ol memba bilong Malaita Eagle Force ibin wokim dispela paia, long wanem ol i koros na ino hamamas long moni ol ibin peim ol long wik igo pinis long ol i givim bek samting bilong pait na brukim ol kemp bilong ol.
Narapela strongpela guria i sekim pinis northern hap blong Papua New Guinea.
Niusman, Richard Dinnen i ripot olsem, dispela guria em i wanpela long ol guria, em oli ting bai gohet inap long sampela wik yet.
Ol guria i wok long kamapim long olketa dei long New Britain na New Ireland, stat yet long tupela bikpela guria i bin hamarim eria long Fode blong wik igo pinis.
Dispela nupela guria i bin kamap long Moning na strong blong em oli bin makim long Richter Scale, ibin kamap long 6.
Ol tidal waves, em guria i bin kamapim ol, i mekim pinis ol authoriti long hariap wantaim ol tingting long kisim aut pipal blong Duke Of York Islands, na putim ol long narapela hap.
Mak blong solwara long Duke of York Islands, i wok long go antap.
Ol sugarcane groua long Fiji i tok oli no hamamas long moni gavman i skelim igo long ol fama, insait long nesanal bajet bilong yar 2001, em Fainens Minista i bin tokaut long en long Trinde.
Sugarcane Growers Council i tok dispela five-point-six milian American dola bajet i skelim long ol, ino nap.
Chief Executive bilong Council, Jaganath Sami, i tok Council ino hamamas long tingting bilong interim gavman long noken peim ol fama moni oli kolim - cash grants.
Dispela cash grants inap long 11-tausen American dola na oli ting bai oli peim igo long ol fama em lis bilong ol long graun i pinis.
Em i tok dispela bajet ino halvim olwok bilong stretim ol heve we lis bilong planti fama i pinis oa klostu i pinis, na moni bajet i skelim long ol bai no nap long givim gutprla samting long ol fama.
Interim gavman i tok em i tingting long wok wantaim Fiji Sugar Corporation long kamapim ol senis insait long dispela bisnis na mekim bisnis i kamap gutpela na strong moa long kamapim suka.
Em i tingting long wokim gut moa ol foapela suka fektri na ol reilwe em oli ron igo-kam namel long ol.
Ol lida blong tenpela memba kantri blong Association blong South East Asia, i statim tupela dei miting blong ol, long dispela yiar, long Singapore.
Long stat blong miting ol lida i bin toktok long nid blong stretim gut ken politik na ekonomi blong ASEAN long dispela taim rijon i wok long kamap gut ken bihainim dispela heve blong ekonomi i bin kamap long 1997.
Wanpela sinia trade ofisel i bin tok, bikpela hap blong dispela namba hap blong miting, oli bin toktok long Mekong River basin developmen program na tingting blong wokim pan-Asian raiway projek.
Malaysia i sanap strong bihain long dispela tingting blong wokim dispela railway, na i bin makim China na Japan long halivim wantaim moni long en.
Tasol President Indonesia, Abdurrahman Wahid i tok, oli mas go isi liklik wantaim dispela tingting.
Em i bin tok, Indonesia na ol narapela kantri olsem Philippine na Brunei, bai no nap long stap insait long ol projek, longwanem, bai oli wokim long mainland southeast Asia.
Gavman blong Papua New Guinea bai salim balus-kampani blong kantri, Air Niugini.
Gavman bai salim hap blong balus-kampani, long namba-wan fopela mun long yiar bihain.
Prime Minister sir Mekere Morauta i tok, Gavman bai holim yet 51 pesen long dispela kampani na planti ol balus-kampani long Pacific rijon i tokaut pinis long laik blong ol long baim dispela 49 pesen long dispela kampani.
Dispela salim blong Air Niugini, i namba wan hap blong tingting blong Papua New Guinea Gavman long salim ol bisnis han blong en na ol statutory bodi.
Minista blong edukesin long Papua New Guinea, i toksori long wanem Gavman ino bin slaim ol skul material blong ol skul long dispela yar.
Richard Dinnen i ripot olsem Gavman i bin makim sampela milian dola blong baim ol skul material, tasol oli no bin salim ol despela material igo long ol skul.
Em i tok nau oli wok long sutim planti toktok long Edukesin minista John Waiko long pinis long wok blong em.
Papua New Gunea Gavman i bin makim moa long faiv-milian Kina blong baem ol klasrum material na em i bin gat kondrak tu wantaem tupela kampani blong kisim ol despela saplai.
Tasol nau, yumi kamap pinis long lastpela tup o tripela wik blong skul dispela yar, na ripot i tok, oli no salim yet ol despela saplai igo long ol skul.
Ol tok kros i kamap tu sapos gavman i bin givim moni yet blong ol saplai igo long dispela tupela kampani long painim ol despela skul material.
Ol sumatin long ol PNG skul ino bin gat samting blong ol lesan blong ol inap long wanpela yar olgeta.
Ol komuniti na Sios lida i sutim tok long gavman na tok, em ino bin mekim gutpela wok blong halivim ol sumatin blong kantri.
Ol pablik sevan bilong Solomon Islands i holim wanpela straik tede, bilong halvim askim bilong ol long kisim 40 dola alauens long wanwan de.
Oli kolim dispela alauens long danger allowance - oa moni bilong halvim ol long taim birua oa bagarap i kamap.
Solomon Islands Public Employees Union i tok gavman i bin wanbel long peim ol dispela alauens bilong karamapim wok bilong ol stat long namba-5-de bilong mun June, taim Malaita Eagle Force i stat kontrolim Honiara, ikam inap long October 15 taim oli sainim Townsville peace agriment.
Tasol em i tok praim minista i pasim ken dispela alauens long wanem em i tok, em ino stret.
General Secretary bilong Union, Clement Waiwori, i tok ol pablik sevan long Honiara i bin putim laif bilong ol insait long ol kain trabal, taim oli gohet long givim ol kain sevis bilong gavman long pipal taim Honiara i bin kamap wanpela ples bilong woa.
Em i tok gavman i mas luksave long dispela na peim ol pablik sevan.
Honiara, ibin straik oa holim stop-wok tete.
Honiara, igo inap long taim ol ibin sainim Townsville Pis Agrimen long namba 15 de bilong mun Oktoba.
Bai ol i holim sampela moa toktok wantaim gavman long Mande, tasol Mr Waiwori i tok olsem, sapos ol ino hamamas long toktok bilong ol wantaim gavman, orait ol bai inap tokim ol wokmanmeri bilong gavman insait long ol narapela provins long joinim straik oa holim stop-wok tu.
Ol lain i laikim Indipendens bilong West Papua i tok, bai oli go het wantaim indipendens selebresan long mun bihain.
Dispela toksave i kamap liklik taim bihain long Indonesia gavman i tok em bai lukim wanem kain ol selebresan long namba-wan de bilong Disemba olsem pasin bilong bikhet agensim gavman.
Presidium bilong Papua Council, em lain i go pas long ol askim bilong indipendens i go pas long en, i tok ol pipal bilong em bai makim dispela de long mun bihain.
Lida bilong dispela lain, Theys Eluay i tok, Gavman bilong Indonesia i traim long halivim tingting bilong em long salim ol soldia igo long rijen, bihainim toktok bilong em olsem, ol lain i laikim indipendens bai tokaut ken long indipendens bilong ol.
Em i tok, gavman bilong Indonesia i giaman tasol bilong soim olsem, em ino save long histori, taim em i ino luksave olsem West Papuans ibin lukautim ol iet long 1961.
Australia Consumer Association, i tok ol pipal i save baem ol kaikai samting long ol stoa i laik lukim niupela loa blong ol karamap blong ol kaikai samting.
Australia na New Zealand Health Minista i vot pinis long statim wanpela loa blong ol kaikai.
Ol label oa karamap blong kaikai bai karim toktok long wanem kain ingredients oa wanem ol kain samting i stap long dispela karamap kaikai, em i nap long kamapim heve long helt blong sampela pipal olsem long staturated fats oa bikpela gris na suga tumas.
Sampela hap long Bisnis blong wokim kaikai i tok despela wok oli toktok longen bai i kostim bikpela moni long wuas longen na em bai i mekim prais igo antap.
Tasol, tokmeri blong Australia Consumers Association, Gail Kennedy i tok despela toktok INO tru.
Wanpela miting bilong Australia Gavman long Mande bai toktok long sampela nupela wei bilong halvim pipal long northwest New South Wales em oli bin bungim bikpela heve long haiwara.
Dispela miting bilong Kebinet long Mande i bihainim lukluk raun em Praim Minista John Howard i bin mekim igo long ol eria em haiwara i bin bagarapim long New South Wales state.
Mr Howard i bin bungim ol fama, ol bisnis lida, ol kaunsela na pipal em oli bin sevim ol long haiwara long Tamworth na bihain long Gunnedah.
Ol dispela pipal i bin toksave gut long Mr Howard long wanem kain bagarap oli bin bungim long haiwara.
Mr Howard i tok em na deputi Praim Minista John Anderson, tede tupela i wok long stretim tingting long wanem kain halvim ol bai askim Kebinet long lukluk long en.
Wanpela Australia memba bilong Paliment i tok, ating bai gutpela sapos New Zealand na Australia igat wanpela Difens Fos tasol.
Em i tok wanpela Difens Fos tasol namel long tupela kantri bai mekim gutpela wok tru long lukautim sekuriti long dispela rijen.
Siaman bilong Australia Paliment lain oli kolim -- Senate Committee on Foreign Affairs, Defence and Trade legislation, Sandy Macdonald, i tok dispela tupela difens fos i save wokbung pinis long ol giaman pait oli kolim exercises, tasol tupela gavman i nogat tok-orait stret bilong sanap bung wantaim.
Em i tokim National Party Defence Summitt long Auckland olsem, ol wok bilong strongim Difens Fos bilong New Zealand i bin wok long go daun liklik na dispela i save mekim Australia i wari.
Mr Macdonald i tok Australia i ting tupela kantri wantaim bai nap bungim wantaim ol samting, tasol Australia i luksave olsem wanem equipment New Zealand i laik baim, em i tingting yet bilong New Zealand gavman long mekim.
Indonesia i tokaut pinis long wanpela tingting bilong kirapim wanpela nupela rijenal grup em bai gat long en Indonesia, Australia, East Timor, na Papua New Guinea, wantaim tu New Zealand.
Mark Bowling i ripot olsem, President Abdurahman Wahid i bin tokaut long dispela tingting insait long wanpela miting bilong ol memba kantri long Association of South East Asian Nations oa ASEAN long Singapore.
Long miting bilong em wantaim China Premia, President Wahid i bin tok em i laik putim Papua New Guinea na East Timor insait long ol toktok bilong ASEAN.
Tasol long wanem ol narapela kantri ino bin gat bikpela laik tumas long halvim dispela tingting, em bai strong nau long narapela tingting bilong kirapim wanpela nupela rijenal grup.
Tingting bilong Indonesia long kirapim nupela rijenal grup i kamap, maski wokbung namel long em na Australia ino gutpela tumas long wanem Australia i bin lidim ol peacekeeping wok long East Timor.
Ripot i tok olsem wanpela New Zealand meri husat INO bin lukluk long aie, i bin stat lukluk ken taim em bamim het blong en long wanpela kofi tebel.
New Zealand Herald niuspepa i tok despela meri, Lisa Reid, krimas blongem tupela-ten-foa, aie blong en ibin pas tenpela yar igo pinis, bihaen longem i bin kisim wanpela tumour long kru blong en.
Tasol niuspepa i tok long stat blong dispela mun, Ms Reid i bin bamim het blongem taim em i bin lindaun blong tok gutnait na kis long gaid dog blongem wanpela nait.
Taim em i bin kirap long moning, aie blongem i bin op na em i bin nap lukluk ken.
Ol dokta ino save long wanem samting i mekim aie blong em i op ken, tasol oli tok nau Ms Reid i ken lukluk long left aie blongem.
Ms Reid ino bin laik toksave kwik long ol narapela pipal olsem aie blong em i gutpela ken, olsem na em i bin wet i nap long sampela awa pastaem long em i bin kirap na ringim mama blongem blong toksave nau.
Em i bin bikmaus long ridim ol toksave long peket blong sigeret blong soim mama olsem, aie blongem i ken lukluk tru.
Wanpela Australia konfrens i bin harim ol toktok olsem, sapos oli givim fri kaikai long belo long ol Aboriginal pikinini na larim ol i gat ol kain sporting equipment oa samting blong pilai, em bai gutpela long helt na skul blong ol.
National Aboriginal Community Controlled Health Orgnisation i tok ol Aborigine pikinini i save pilim olsem, ol narapela pipal ino save laikim ol long skul progrem.
Wanpela memba blong despela Organisation, Henry Councilor, i tok planti long ol pikinini i save painim olsem em i hat tumas long lanim ol samting, long wanem oli save hangare oa oli save gat sik olsem sua long iau blong ol.
Mr Councillor says simple measures need to be adopted across the country in areas of disadvantage.
Councillor i tok oli mas bihaenim ol niupela tingting na wei blong halvim ol pipal i nogat gutpela laif yet raun long kantri.
Imigresin Minista bilong Australia, Phillip Ruddock, i tok, oli mas nau givim ol tokwin long pamuk pasin insait long South Australia ditensen senta bilong ol illegal immigrants, igo long polis.
Wanpela nes husat i bin wok long Woomera Ditensen Senta, i tok sampela narapela wokman i bin tokim em olsem, ol yangpela gel i stap insait long dispela pamuk pasin.
Em i tok oli save wokim oral sex bilong kisim sigeret.
Nes ia, Maree Quinn, husat i bin wok long senta inap long wan mun igo pinis, i tok tripela long ol meri oli save lukautim ol long senta, oli save lukautim dispela pamuk bisnis long wanpela domatri.
Minista i statim pinis wanpela inquiry oa wok-painim bilong painim aut, bilong wanem na ol bos bilong senta ino bin tokim wanpela investigesin em nau i gohet, long dispela pasin.
Ruddock i tok em bai noken putim dispela nupela save igo insait long ripot bilong investigesin bilong nau, long wanem oli no bin ripotim stret.
Sekuriti raun long Phnom Penh, kapital bilong Cambodia, i tait tru long dispela taim.
Sekuriti i tait long siti long wanem ol bikpela pait i bin kamap namel long ol rebel na sekuriti fos tupela de igo pinis na eitpela pipal i bin dai.
Gavana bilong Phnom Penh, Chea Sophara, i tok oli pulim kalabusim pinis 68 pipal em oli ting oli rebel, taim ol polisman na ol soldia i raun wantaim ol gan na taitim sekuriti raun long siti.
Ol pipal husat i wok long traim stretim toktok na bihain wanbel long wei bilong daunim mak bilong ol posin igo antap long kilaut, i gohet yet long paitim toktok long dispela samting igo nap long biknait aste.
Oli traim long wanbel long mak bilong samting oli kolim gas emissions em oli tok i wok long kamapim bikpela heve yumi gat nau oli kolim global warming.
President bilong dispela konfrens, Jan Pronk, husat i Environment Minista bilong Holland, i wok long toktok wantaim ol minista bilong tripela bikpela wol grup -- European Union, United States na ol pren bilong en, na Group of 77 developing countries -- bilong wanbel long wanpela tok orait tasol bilong gas emissions.
Wanpela memba blong House of Reprsentatives blong America, bai i lukluk raon long North Korea inap foapela de blong lukim na kisim save long heve kantri i bungim long bikpela sot long kaikai.
South Korea Foren Ministri ofisal i tok despela memba, Tony Hall bai bungim ol North Korea ofisal blong toktok long sindaon blong pipal na heve oli bungim, olsem long ol sot long kaikai.
Despela ofisa i tok bihaen long lukluk raon blong em long North Korea, Mr.
Hall bai i lukluk raon long South Korea.
Oposisan lida bilong Australia Labour Party, Kim Beazley, ibin raun antap long balus na lukluk ol bagarap despela haiwara ibin kamapim long Western haap bilong New South Wales.
Despela haiwara ibin muv isi igo insait long Namoi valley insait long North Western New South Wales, taim ol lain bilong imajensi sevis iwok long rerem ol wok bilong salim moa kaikai na kilim ol ples.
Peter Lloyd i ripot olsem, tete Mr.
Beazley ibin ron antap long balus na lukluk long Walgett District.
Ol ibin soim Mr.
Beazley ol property arasait long Walgett em istap aninit pinis long wara na oli ting bikpela haiwara bai kamap moa yet long hap.
Oli ting namel long 60 na 75 pesen bilong ol gaden kaikai na ol bisnis insait long Walgett District i bagarap pinis.
Ol cotton nau tasol oli planim i bungim bigpela heve.
Ol lain isave kamapim ol despela samting ibin tingting long kisim moni long ol bilong bekim dinau bilong ol -- ol dinau em ol ino bin nap long peim bek long tupela season igo pinis long wanem ol ibin igat ol wankain taim gut olsem.
Ol bikpela lain i save wokim kamap steel oa aen insait long China itok, ol toktok America i sutim long China olsem ol steel bilong en igo pulapim ol maket bilong America, ino tru.
Long stat bilong despela mun, nainpela kamapani na Indpendent Steelmakers Union bilong America ibin sutim tok long China, husat i wanpela long ol 11-pela kantri long despela graun i save wokim kamap steel.
International Trade Commission bilong America i wok long lukluk nau long sasim bikpela takis long steel i kam long narapela kantri.
Dispela Commission i gat pawa long sasim ol dispela takis.
Oli ting despela Commisison bai kamapim nambawan tingting bilong en long despela toktok long pinis bilong despela yar, na em ibin askim sikispela kamapani bilong China em oli save wokim kamap ol steel, long bekim ol despela toktok oli sutim long ol.
Wanpela laspela meri bilong holim wok olsem siameri bilong Australia Council for Aboriginal Reconciliation, Dr.
Praim Minista bilong Australia John Howard olsem, em bai rerem moni bilong girapim narapela lain bilong kisim ples despela lain.
Kaunsol ibin holim laspela na sore miting bilong en insait long Canberra tete, we em i rerem laspela ripot bilong en bilong givim long Nesanal Paliment insait long tupela wik.
Scott i tok i bin gat planti tingting sore insait long miting, tasol niuepla lain bai oli kolim - Reconciliation Australia - bai kamapim ol niupela wok na tingting insait long despela grup.
Em itok wanpela gutpela samting bilong despela foundation oa lain i olsem, wok despela foundation bai mekim bai bihainim laik na tingting bilong ol pipol, em i tokaut stret long reconciliation oa painim ol gutpela rot bilong kamapim gut sindaun namel long ol Aborigines na ol waitman.
Samting olsem foapela Palestinian moa i dai pinis insait long ol pait namel long Palestina na Israel.
Dai bilong ol dispela Palestinian i wok long bagarapim moa yet ol gutpela tingting Russia i bin tokaut long en aste, long pinisim pait.
Middle East niusmanb Tim Palmer i ripot olsem, Lida bilong Palestine, Yasser Arafat, ino mekim bikpela toktok tumas long halvim tingting bilong Russia.
Taim em i kamap long Jordan bihainim wokabaut bilong em igo long Moscow, Yasser Arafat i bin tok tingting bilong Russia ino nupela wei bilong kamapim peace, nogat, em i narapela wei tasol ken bilong daunim ol trabal.
Yasser Arafat, husat nau i stap long Egypt bilong toktok wantaim President Hosni Mubarak, i bin askim tu America long noken veto oa vot agensim wok bilong United Nations Security Council long traim bungim wantaim wanpela international peacekeeping oa monitoring force, na salim igo long ol Palestine teritori.
Ol pait i bin gohet tede bihain long taim ol pait ino malolo liklik insait long dispela tupela de igo pinis insait long Kahan Yunnis long Gaza.
Wanpela boi krismas bilong en 13 i bin dai taim ol soldia bilong Israel i bin bomim wanpela refuji kem long hap.
Tripela i bin dai insait long wanpela protes mas long Nablus na raun long Genin long West Bank.
Oli ting bikpela belkros moa yet bai kamap dispela wik taim ol Muslim i makim Holy mun bilong Ramadan.
Ol biknem lotu man bilong i laikim Israel long rausim ol tambuoli putim agensim ol Muslim long noken go lotu long Jerusalem.
Ol ples bilong vot ibin open insait long Romania bilong makim President na ol memba bilong legislative kaunsel.
Man usait i save wok resis wantaim gavman bilong despela kantri, ION ILIESCU i wok long igo pas long laspela hap bilong ol wokpainim, taim samting olsem 17.
Romania i stat putim vot bilong ol.
000 ol pipol bilong Romania istap nambaut long ol narapela kantri- em bigpela tru insiat long America long vot insiat long despela election tu.
10 de bilong mun Dcember sapos planti lain i soim laik long resis longen.
Narapela tim bilong Australia i bin winim ken World Title long ol kain pilai.
Kangarro tim bilong Australia i bin winim New Zealand 40-point-to-12 insait long Rugby League World Cup fainel insait long England.
Australia i bin skorim 22 points insait long las 14 minit.
Bihain, New Zealand i bin pilai strong na mekim gem i kamap klostu liklik.
Insait long President eleksan bilong America, mak bilong ol vot George W.
Bush ibin wok long igo pas long en long Al Gore, nau ikam aninit long 500 vots, bihain long oli pinisim wok bilong kandim vot long han insait long Broward distrik long Flodrida.
Ol result i givim narapela 563 vots igo long kendidet bilong Democrats na nau vice President, Al Gore.
Despela i mekim em ikam klostu long Republican kendidet Gavana Bush usait nau iwok long igo pas long 468 vots long olgeta hap kantri.
Insait long Palm Beach County, wok bilong kandim ol vot long han igo hed yet.
Usait i winim ol vot insait long Florida bai igo long White Houseoa kamap nupela President bilong America.
Ol kantri husat i bin sainim Kyoto Protocol bilong global warming, bai bung ken ating bihain long sikispela mun, bilong traim na pinisim gut ol toktok, em ino bin gohet gut dispela taim, bilong stretim dispela treaty.
Ol miting bilong stretim treaty insait long Hague i bin pinis, tasol oli no wanbel long wanpela samting bilong wokbung gut long daunim bikpela heve oli kolim -- greenhouse gas emissions.
Europe i sutim tok long America long em i laik bihainim wanpela rot em bai i nogut long envairomen, taim America i sutim tok long ol Europeans na tok, em ino laik luksave long planti samting America i laikim.
Imajensi Sevis long New South Wales stet bilong Australia, i statim pinis bikpela wok bilong klinim ples, taim ol heve long haiwara iwok long igo daun nau long olgeta hap bilong stet.
Maski ol bikpela haiwara iwok long igo daun, ol pipol insait long ol taun olsem Wee Waa i stap long ol yet.
Oli ting ol bai opim ken ol rot bilong igo ikam long Wee Waa tumora.
Stet Imajensi sevis iwok long rerem ol wok taim oli usim ol helikpota, balus na ol bot bilong salim ken kaikai na ol narapela smating pipol i laikim tumas.
Bob Allen bilong Namoi Division bilong S.
Ol jas na loia bilong Australia bai igo pas long ol wok bilong stretim gut ken legal system bilong East Timor.
New South Wales Stet Gavman bai halvim depsela grup long givim fri sevis long lokol judisiari na bungim ol kain samting oli laikimolsem long ol kar na mobail telefon.
President bilong ALRI, Federal Kot Jas Marcus Einfeld itok, despela ol wok ol bai mekim i luk olsem ol bai statim ken tambolo na igo antap long wanem olgeta samting i bin bagarap.
President Saddam Hussein bilong Iraq i salim strongpela askim igo long United Nations na tok, oli mas tingting tu long salim ol halvim kako bilong halvim pipal bilong Palestine, aninit long tok orait we oli save tokim Iraq long givim oil bilong kisim kaikai.
Iraq televisan i tok makim Saddam long tok insait long wanpela Kebinet miting olsem, em i laik bai oli mas salim wanpela pepa igo long Security Council na Secretary-General bilong United Nations.
Wanpela Air France Boeing 747 wantaim 347 pasindia insait, i bin hariap long go sindaun long Tahiti long South Pacific, 40 minit tasol bihain long em i bin kirap lusim ples balus.
Dispela balus i bin go sindaun kwik ken long wanem fire alarm i bin karai long en.
Ol Civil Aviation otoriti i tok Flight AF071 em i bin lusim Papeete bilong go long Los Angeles long America na bihain Paris long France, i bin wok long flai antap stret long Tuamotu archipelago taim smelim bilong paia i mekim ol boskru na sampela pasindia i wari.
Kapten bilong dispela balus, Michel Hessmann, i bin stretim tingting long go bek long Tahiti bihain long em i pasim pawa bilong kukim kaikai na ol lait long kebin, maski em yet ino bin smelim paia.
Balus i bin flai samting olsem 100 mita antap long Papeete taime m i laik go sindaun bek long ples balus kwik taim.
Ol ofisal i tok oli bin bihainim ol rul yet bilong kain taim nogut olsem, long halvim ol pasindia i kam aut lusim balus.
Ol ripot i tok, President bilong Indonesia, Abdurrahman Wahid, i bin sutim tok long Singapore na sinia minista bilong en, Lee Kuan Yew, long lus tingting long ol poro kantri bilong en long saut.
Kompas niuspepa i tok Mr Wahid i bin tokim ol niusman bilong Indonesia long Indonesian embesi long Singapore olsem, dispela liklik ripablik i wok long traim long bihainim rot bilong en yet na i save tingting long profit oa winmoni tasol.
Dispela niuspepa i tok makim Mr Wahid long tok olsem Mr Lee ino save wari tumas long ol Malays na tu em i bin tromoi sampela nogut tok agensim em taim em i tok, em i mas lusim president wok klostu nau.
Jakarta Post niuspepa i tok Mr Wahid i bin sutim sampela strongpela toktok tu agensim Mr Lee long wanem em ino laikim Papua New Guinea na East Timor long joinim Association of Southeast Asian Nations.
Mr Wahid, husat i bin go long Singapore bilong stap long ASEAN miting, i tok olsem dispela miting bilong ol lida, we oli bin lusim tupela de long en, ino bin givim inap tingting long ol kantri husat ino kamap gut yet insait long rijen.
Ripot i tok olsem, 21 turis husat igo lukluk raun long Thailand, i bin dai taim bas oli ron long en i lusim rot na i pundaun igo insait long wanpela paret long Lampang provins.
Polis i tok dispela bas i bin wok long ron ikam long Mae Hong Song taun long boda wantaim Burma, bilong go bek long Bangkok, kapital bilong Thailand.
Narapela 15 pipal i bin kisim bagarap, tasol tupela long ol i gat bikpela bagarap tru.
Bikpela miting ol i kolim International Congress on AIDS in Asia na the Pacific i stat long Melbourne insait long Australia, pastaim long wanpela konfrens i kamap long yar bihain.
Dispela Congress bai toktok long wei bilong pasim sik-AIDS na givim sosel sapot long pipol em ol igat sik HIV na AIDS.
Ol pipol rediim dispela Congress bai kirapim wanpela skolasip progrem bilong halivim ol deleget ikam long ol kantri bilong Asia na Pacific long stap long dispela konfrens.
Ol ibin givim bek moa long 35-tausen hekta long ol graun long Cape York Peninsula insait long northern Australia igo long han bilong ol asples pipol long hap.
Dispela graun bilong ol Wakooka i stap 120 kilomita long not-wes bilong Cooktown.
George Quaid, em stet gavman bilong Queensland ibin kisim bek long 1994 bihain long em ibin traim long salim long ol ovasis bisnisman long 18 Million Dola.
Britain ibin sutim toktok long France long United Nations klaimet miting ibin bruk-daun na ino karim kaikai.
Envairomen Minista bilong France Dominique Voynet ibin mekim na dispela miting ino bin kamapim wanpela gutpela samting, na i tok, dispela meri ino bin laikim wanpela agrimen i kamap, long wanem em i pilim olsem em ino inap tok-klia long en.
Dispela miting ibin bruk-daun insait long The Hague long Sarere.
Em ibin tok-promis long European Union bai kamapim ol nupela tingting insait long tupela mun bihain long pinisim ol narakain tingting ol igat long dispela taim.
Nau yet, Presiden bilong ol dispela klaimet-toktok bilong United Nations i tok, European Union ino bin laik slekim ol strongpela tingting bilong en insait long ol toktok wantaim Amerika.
European kantri husat ibin tok olsem Amerika ino bin laik lukim ol dispela heve bilong envairomen olsem ol i bikpela samting.
Mr Pronk ibin tok olsem European Union ibin let tumas long toktok long ol heve bilong envairomen, na Amerika ibin stat long muv pastaim long European Union ibin mekim wanpela samting.
Em i tok olsem planti politisen bilong Europe ino save olsem em bai hat tru long kamapim wanpela agrimen long taim-bihain sapos Republican kendidet George W Bush i kamap nupela Presiden bilong Amerika.
Crisis Centre long Fiji ino klia long wanem as tru na Home Affairs Minista bilong kantri i bin givim oda long rausim pemit oa tok-orait bilong wanpela peace rally.
Minista ino bin toksave long as bilong dispela tingting bilong en.
Ko-odineta bilong Senta, Shamima Ali, i tok dispela tingting i min olsem, dispela Minista na Interim Edministresin na Polis Fos, oli nogat tingting long kamapim peace long Fiji.
Insait long nius kivung bilong em long Suva, Shamima Ali, i bin tok Senta i bin redi gut pinis bilong wokim dispela bung wantaim oa peace rally.
George W Bush, husat i bin sanap makim Republican Party long election blong President blong America, i bin tokaut olsem em win pinis na bai i kamap niupela President.
Oli bin declarim em olsem em i bin winim Democrat Party Candidate, Al gore long Florida state re-count, na em i bin win long moa long faiv-handret vot.
Win blongem long Florida bai i givim em i nap electoral college vot blong kamap President.
Long wanpela television brotkas igo long pipal blong America, George W Bush husat em Governor blong Taxas i bin askim ol laen blong Campeign blong Al Gore long maski nau long kisim ken result igo long kot.
Australia Imigresin Minisata, Philip Ruddock i bin tokaut long hamamas blong en long wok blong ol praivet kontraka husat i lukautim Woomera Detention Centre long South Australia.
Em i tok ol laen ino save laikim despela tingting long holim kalabus ol illegal immigrant oa pipal husat i kam nating long kantri na ino kisim tokoraet, i wok long sutim tok long sampela liklik belheve tasol em i wok long kamap.
Long wik igo pinis, Mr.
Ruddock i bin givim oda long oli wokim wanpela wok painim-aut oa inquiry bihaenim sampela tokwin olsem ol kain trabal i wok long kamap long senta, i bihainim wanpela tokwin olsem, wanpela papa i bin reipim pikinini boi blongem.
Tasol, Minista ino laik mekim bikpela inquiry long karamapim tu ol kain kontrakta husat i kisim wok long lukautim despela senta.
Kapital bilong India, New Delhi, i wok long redi long ol nupela protes i kamap, taim ol wokmanmeri wantaim ol papa bilong samting olsem 100-tausen fektori, em ol i laik klosim ol, ibin tok-lukaut long straik sampela taim tete.
Planti-tausen skul na kolis insait long dispela siti bai pas, na ol ibin givim oda long ol stua na bisnis long pas taim dispela generel straik i go het inap long wanpela dei.
Polis ibin putim sampela moa ofisa long wuas long dispela straik na i tok bai ol i singautim ol paramiliteri soldia sapos trabel i kamap.
Long wik igo pinis, igat planti trabel ibin kamap long New Delhi we tupela pipol ibin dai long en, bihain long ol atoreti ibin traim long pasim samting olsem 100-tausen indastri na bisnis, em Supreme Kot bilong India ibin makim ol olsem ol i save kamapim polusen.
Peace Monitoring council long Solomon islands i ttingting long putim ol monitor long foapela area long Malaita.
Solomon islands broadcating Commission i tok bai oli putim ol peace monitor long ol area bai oli mekim long Northern, Central na Southern area blong Malaita mainlan na wanpela long small Malaita.
S-I-B-C i tok wanpela planning mission i kam long Peace Monitoring council i bin go long malaita long wik i pinis, blong mekim sampela wok blong chekim ples pastaem long oli ken salim ol monitor.
Ol council monitor bai i wok bung klostu wantaem ol memba blong international peace monitoring tim, we ol memba blong ol tu oli salim ol igo long AUKI.
Ol memba blong Peace Monitoring Council na International Monitoring team, ino sapotim wanpela said, oli no karim gun, na bai i wokim ol ripot olgeta taim long wok blong bihaenim despela Townsville Peace Agreement, igo long Peace Monitoring Council Executive.
Ol heve blong graun-bruk na hai-wara, em ibin kamap long bikpela ren long Northern Sumatra ibin kamapim samting olsem nainpela-ten nain ol pipol ibin dai pinis na moa long wan hundret iwok long lus yet.
Bikpela ren i wok long kamap yet na dispela ibin pasim ol wok blong bringim halivim igo long ol provins blong West Sumatra na Aceh long north blong island.
12-tausen ol pipol inogat ples blong ronawei taim hai-wara ia iwok long solap igo antap.
Wanpela offisel wantaim West Sumatra gavaman ibin ting olsem ino long taim nau bai sikispela-ten-tausen pipol bai painim kaikai na wara blong drink na was was sapos dispela ren ino stop.
Deputi Praim Minista bilong Iraq Tariq Aziz i go kamap pinis long kapital bilong China, Beijing.
Bikpela Xinhua niusagensi i tok, Mr Aziz em i wanpela ofisal gest bilong China gavman, tasol em ino bin givimaut moa toktok long dispela wokabaut bilong em.
Ol saveman i tok, ating em i wok long traim long kisim sampela sapot ikam long ol ovasis kantri na grup long pinisim ol wok-tambu bilong United Nations em ol ibin putim long Iraq bihain long em pait igo insait long Kuwait long 1990.
Mr Aziz bai go bek long Russia long toktok long ol wok Russia i mekim bilong pinisim ol dispela tambu, pastaim long em i go bek long Iraq.
New Zealand i No isi liklik long krosim Fiji.
Despela i bin kamap klia long taim em i sapotim strongpela toktok High Commissioner blongen i bin sutim agensim interim Gavman long Suva na tu, em i sukruim ken tambu long ol pilai wantaem Fiji.
New Zealand High Commissioner long Fiji, Tia Barrett, i tok samting pipal bai i kirap nongut longen em long ol Fiji pipal i bin planim despela coup ino kamap yet long ai blong kot.
Em i tok tu olsem bikpela samting tru em ino stret long wari longen em long em i nogat democratic system long Fiji long go longen na autim tingting na laik blong pipal long wanem samting oli laikim.
Phil Goff, i tok em i sapotim strong Mr.
George Speight tasol i bin wokim plan long coup em i bin kamap.
Long dispela taim New Zealand i tok em bai skruim tambu long ol pilai wantaem Fiji igo long yiar bihaen.
Palimen blong Northern Marianas ibin tok orait long wanpela tingting blong askim Treasuri dipatmen blong America long bekim dinau moni blong en inap long 3-million-na 2-hundret-tausen dolla.
Dispela dinau ibin kamap taim oli bin wokim wanpela hul wara long Tinian ailan long Northern Marianas yet long 1990 na 1997.
Palimen ibin painim heve long baget moni blong em olsem na emi askim America long halivim em.
Dispela tok orait tu ibin painim olsem ol pipol blong island ibin givim ples blong ol igo long America long iusim olsem ples blong putim ol war samting blong em long taim blong namba tu bikpela pait, oa second wold war.
Treasuri depatmen blong America ibin kamapim tingting olsem namba wan de blong mun Septemba olsem emi de oli mas stretim dispela dinau moni na ikam inap nau oli no bin bekim dispela dinau yet.
Olsem na dipatmen igat rait long kotim ol.
Tasol ol loya blong island ibin tok, wanem kain tingting blong bringim ol igo long kot, bai bagarapim tru ekonomi blong dispela ailan.
Ol sekuriti fos blong Philippines i stap redi nau, pastaim long bikpela protes bai kamap long olgeta hap blong kantri, blong soim koros igo long President Joseph Estrada.
Oli kotim pinis Estrada na em bai go long kot long mun bihain bihain ol toktok oli sutim long em olsem, em ibin stap insait long ol korapsen pasin.
Manila long lukautim ron blong ol kar na trak na tu blong arrestim ol pipol ilaik kamapim trabel.
Komanda blong Manila city polis, ibin tok ol samting i kamap orait tede, i tru sevenpela ol universiti em oli stap klostu long ples blong President, ibin pasim ol skul blong ol olsem blong abrusim ol trabel, sapos oli kamap.
Ol sinia oa bikpela helt wokman na meri blong Solomon Island klostu bai bung long biktaun Honiara, blong stap insait long wanpela national Helt Konfrens em bai igo inap long wanpela wik.
Man igo pas long rereim konfrens, George Clay, ibin tok dispela konfrens bai lukluk long ol samting na ol heve Helt Dipatmen na Medical Sevis iwok long bungim nau, na tu lukluk long wanem kain rot oli mas bihainim long stretim ol.
Solomon Island Broadcasting Commission ibin tok, ol arapela samting ol bai toktok long en em long wei blong karim gut ol nesanal helt sevis igo long pipal, na tu dispela wari we ol haus sik long ol provins i sot nogut tru.
Clay i tok ol arapela samting olsem long ol helt long ol provins em oli laik bruk lusim Solomon Islands tu bai oli toktok long en long dispela konfrens.
Ami bilong Israel ibin tokaut olsem wanpela soldia ibin dai na narapela tupela ibin kisim bagarap taim sampela lain ibin bomim wanpela militeri patrol arere long rot, kolostu long boda wantaim Lebanon long Sande.
Israel ibin kisim na sidaun long ol nau.
Bihain long dispela bom-pairap, Israel ibin pei-bek na usim ol woa-balus bilong bomim na hamarim long peles long southern Lebanon.
Dispela em i nambawan taim ken Israel i kamapim pait long dispela hap, bihain long em ibin kisim bek ol soldia bilong en long dispela rijon long mun Mei.
Long Solomon Islands, wanpela long tupela man em oli ting i bin kukim opis bilong Malaita Eagle Force lida, i dai pinis bihain long oli bin arestim em.
Polis i tok oli bin arestim dispela tupela man long Auki, bik taun bilong Malaita Provins long wiken, na bihain oli karim tupela igo long Honiara we wanpela long tupela, husat i bin kisim bikpela bagarap, i bin dai.
Oli karim pinis bodi bilong en igo long mog long Honiara we ol bai putim long balus igo bek long Malaita.
Asistan Komisina bilong Polis Operesin, Wilfred Akao, i tok wok bilong painim na arestim ol lain i bin kukim haus i gohet gut, tasol em ino laik toktok moa long dai bilong dispela man.
Indonesia Foren Minista Alwi Shihab i wok long traim long kamapim bel isi wantem Singapore bihain long taim President Abdurrahman Wahid i bin sutim ol stongpela toktok agensim dispela kantri.
Mr Wahid i bin sutim tok long Singapore sinia minista Lee Kuan Yew olsem, em ino save laikim ol Malays na i save laik kisim tasol profit i kam long ol poro kantri bilong en.
President i bin stap long Singapore long Sarere bilong stap long longpela miting bilong Association of South East Asian Nations.
Em i tok em i bin belhat long Mr Lee long wanem em ino bin laikim tingting long bringim East Timor na Papua New Guinea igo insait long ASEAN, na tu em i bin belhat long Mr Lee long wanem em i bin tok, klostu nau na Mr Wahid kbai pinis long wok bilong president.
Indonesia Foren Minista Alwi Shihab ino laik bai dispela belhat bilong Mr Wahid i kamap bikpela samting tumas.
Em i tok wokbung namel long dispela tupela kantri, em tupela i stap klostu tru long wanpela narapela, i no nap bagarap bihainim dispela belhat Mr Wahid i bin sutim long Lew Kuan Yew.
Spika bilong Indonesia House of Representatives, Akbar Tanjung, i bin sutim tok long Wahid bihainim ol toktok em i sutim long Singapore bikman na i tok, bai gutpela sapos president ino bin tromoi ol dispela strongpela toktok long wanem Indonesia na Singapore i laikim wanpela narapela long wokbung.
Ol Indonesia provilsan otoriti i karim pinis sikispela East Timor pipal em oli bin sasim ol long kilim tripela U-N wokman long West Timor long mun Septemba, igo long Jakarta bilong sanap long kot.
Antara nius ajensi i tok oli bin putim ol dispela man long wanpela balus lusim Kupang taun long West Timor.
Ol ofisal bilong East Nusateng-gara provinsal polis na prosekuta ofis i bin wokabaut wantaim ol dispela man.
Antara nius i tok makim wanpela provinsal mausman long tok olsem, dispela sikispela man bai sanap long North Jakarta distrik kot, tasol em ino kolim de bilong kot.
Planti handret militia i bin karim ol taraipela naip na go burukim ofis bilong United Nations High Commissioner for Refugees long Atambua taun long mun Septemba, na oli kilim wanpela American sitijen, wanpela Croatia man na wanpela man bilong Ethiopia.
Wanpela bung-tingting bilong UN Security Council i bin tok, oli mas rausim gan bilong ol dispela militia na brukim ol grup bilong ol.
Em i bin tok tu olsem, oli mas arestim ol dispela man na putim ol long kot.
Wanpela kompensesen seremony i kamap pinis long polis het-kuata, long Honiara, kapital blong solomon Islands.
Dispela seremoni i bin kamap namel long ol lain i bin kamapim dai blong wanpela man oli ting i bin putim paia long wanpela buildain, long Fride blong wik igo pinis long Honiara.
Dispela man i bin dai taim em i bin stap long rum-gat long Rove prison, long Honiara.
Oli ting dispela man i bin statim paia long three-storey Placemakers building.
Assistant Police Commissioner, Wilfred Akao i tok, man hia i bin dai, i bin wanpela long ol pipal em ol kamanda blong joint paramilitary Malaita Eagle Force operation, i bringim ol ikam long Auki.
Taim oli bin stap long Rove Prison, wanpel grup blong ol man i bin brukim hap blong haus kalabus na go insait na sutim dispela man wantaim gan.
Dispela man i bin dai long hospital.
Mr Akao i tok, em ino nap long toktok moa long wanem samting ibin kamap long ol narapela oli bin bringim ol ikam long Auki, nogut em i kamapim moa bel-koros long en.
Nauru Darekta bilong Sport, Paul Coffa, i risain pinis long wok bilong em.
Bihain long sikispela yar long dispela wok, Mr Coffa nau bai kisimw ok olsem Eksekutif Darekta bilong 2001 World Weightlifting Championships em Nauru bai lukautim long mun Oktoba.
Mr Coffa i tok em bai gat planti wok tumas taim em i statim wok bilong em long lukautim sempionsip, bikpela wok we oli mas wokim wanpela nupela sports complex na athletes village.
Em i tok dispela wok bai noken larim em inap taim bilong ol narapela samting.
Wanpela maus-man blong tim, Tryuge Lund, i tok ol prais blong metal long wold maket, bai halivim tingting sapos wanpela mining projek aninit long solwara long Cook Islands iken igo het oa nogat.
Cook Islands Herald nius-pepa i tok makim Mr Lund long tok olsem, em i bilip namba-wan wok blong mine aninit long solwara bai kamap long Cook Islands.
Ol wok painim aut i soim olsem, Cook Islands igat planti manganese i stap aninit long solwara.
Dispela lain blong Norway bai bungim ol politikal na bisnis lida long painim aut tingting long dispela mining projek.
Ol public servant i bin go strike long wik igo pinis long wanpela koros long 16-dola danger allowance, em oli bin tok, oli mas kisim bihainim wanpela agrimen wantaim gavman.
Tasol, Prime Minister, Mannaseh Sogovare, i bin pasim long noken givim igo long ol, longwanem, em i tok, em ino bin stret long ol imas kisim dispela moni.
General Secretary blong Solomon Islands Public Employees Union, Clement Waiwori, i tok, ol wokman-meri i wok long bek long wok, tasol oli tokim em long imas toktok wantaim Gavman long dispela ol heve blong ol.
Mr Waiwori i tok, olketa lain i bin agrim olsem, oli mas holim toktok insait long narapela tripela dei blong stretim heve blong allowance moni, sapos nogat, ol public servant bai lusim ol wok blong ol ken long Fride.
America Vice President Al Gore i askim pipal blong America long sapotim em long kisim eleksan risalt blong Florida igo long kot.
Florida eleksan risalt i soim Republican Candideit George W Bush i winim despela State.
Bush i stat long redi long kisim wok olsem niupela President blong America, Mr.
Gore i bin kamap long nesanal televissan we em i bin askim long oli mas wokim gut ken wok long kandim gut olgeta vot blong President long Florida State.
WEST PAPUA HUMAN RAIT HETMAN I WARI!
Hetman bilong West Papua Institute for Human Rights i wok long tok lukaut olsem, ating trabal bai kamap sapos indipendens muvmen i makim anivesari bilong 1961 declaration of independence.
John Lumbiak i tok olsem, spesal Indonesian Armed Forces i givim pinis ol samting bilong pait long sampela stronghet indipendens paitman.
Em i tok dispela stronghet grup i stap samting olsem 50 kilomita longwe long Jayapura na klostu long boda wantem Papua New Guinea.
Mr Rumbiak i tok dispela grup i laikim indipendens hariap na ino laikim tumas tingting bilong Presidium Council husat i laik go isi isi moa bilong kisim indipendens.
Na em i tok, dispela grup i redi long pait wantem Indonesia sekuriti fos bilong pulim tingting bilong intanesanal komuniti.
Em i sutim tok long Indonesia militari olsem, em i wok long halvim dispela grup olsem bai trabal i kamap na oli ken putim martial law - oa militari i ken kam in na usim bikpela pawa bilong lukautim ples.
Peace Monitoring Kaunsel long Solomon Islands i tok, em i nogat pepa blong soim olsem, ol tupela rebel grup i bin givim bek ol gan oli bin usim long pait namel long ol.
Insait long Peace Agrimen oli bin sainim long Townsville long sikipela wik igo pinis, oli bin tok oraet long givim bek ol dispela gan.
Kaunsil i tok, ating ol rebel blong Malaita Eagle Force na Isatabu Freedom Movement blong Guadalcanal i givim bek pinis sampela long ol gan long ol kamanda blong ol, Kaunsil ino gat record oa pepa blong soim olsem oli bin mekim tru dispela.
Tasol, wanpela mausman blong I-F-M, Henry Tobani i tok, ol olpela militant long East Guadalcanal bai givim bek ol gan igo long han blong International Peace Monitors insait long wanpela seremoni bai oli holim tumora.
Em i tok tu olsem, ol militant long west Guadalcanal bai givim bek ol gan igo long Peace Monitors long wik bihain.
25 krismas blong kantri taim emi bin tokaut long independent.
Portugal ibin igo aut lusim dispela territori.
Indonesia ibin lukautim East Timor inap taim ol pipol blong en ibin vout na soim bikpela laik blong ol l ong independent long las-yar--long dispela referendum em United Nations ibin rereim.
Presiden bilong Fiji, Ratu Josefa Iloilo, i bin askim ol loia long givim em sampela edvais, bihain long sampela lain ibin askim em long rausim tripela sinia jas bilong Hai Kot.
Insait long wanpela pas oli salim igo long President, ol lain bilong human rait i bin askim long rausim ol dispela jas.
Solisita Jeneral, Nainendra Nand i tok, i tru olsem ol i wok long lukluk long dispela askim bilong Presiden long givim em edvais, tasol em ino bin laik givimaut moa toktok long en.
Reverend Akuila Yabaki, i bin komplen long wei ol dispela jas ibin mekim wok bilong ol, we ol ibin pasim palamen na long edvais bilong ol long ol i mas soim marimari long ol rebel ibin kamapim ku long kantri.
Na ol Indonesia provilsan otoriti i karim pinis sikispela East Timor pipal em oli bin sasim ol long kilim tripela U-N wokman long West Timor long mun Septemba, igo long Jakarta bilong sanap long kot.
Antara nius ajensi i tok oli bin putim ol dispela man long wanpela balus lusim Kupang taun long West Timor.
Ol ofisal bilong East Nusateng-gara provinsal polis na prosekuta ofis i bin igo wantaim ol dispela man.
Antara nius i tok makim wanpela provinsal mausman na ibin tok olsemdispela sikispela man bai sanap long North Jakarta distrik kot, tasol em ino kolim de bilong kot.
Croatia man na wanpela man bilong Ethiopia.
Wanpela bung-tingting bilong UN Security Kaunsel i bin tok, oli mas rausim gan bilong ol dispela militia na brukim ol grup bilong ol.
Em i bin tok tu olsem, oli mas arestim ol dispela man na putim ol long kot.
Polis bilong Indonesia i arestim pinis foapela memba bilong West Papuan Praesidium.
Oli arestim na sasim sekretri jeneral Toha Mohammed Al Hamid, long wokim ol kriminal pasin bilong bagarapim kantri.
Ol tripela narapela oli arestim em long President bilong kaunsel, Chief Theys Eluay, John Mambor na Don Flassy.
Tingting bilong Indonesia polis long arestim ol dispela pipal, i kamap tupela de tasol pastaim long taim oli makim anivesari bilong indipendens declaration em ol traditional chiefs i bin mekim 39 yar i go pinis.
Clemens Runaweri, mausman bilong Praesidium, i tok dispela pasin bilong polis long arestim ol dispela bikman bilong Presidium, i wanpela pasin tasol bilong mekim ol West Papuan i koros na kamapim trabal.
Em i tok Indonesia i poret na i laik bagarapim ol selebresin bilong makim indipendens anivesari.
Palimen blong Israel i stat long toktok long wanpela bill na askim long pasim dispela 120-seat blong palimen na holim kuik elekesen.
Sikipela-ten wan memba blong palimen imas tok orait long ol na oli mas toktok long ol long tupela taim, pastaim long oli ken kamap loa.
Igat tok lukaut igo aut pinis long ol kantri blong Melanesia olsem oli nap bungim ol bikpela raun win oa saiklon long dispela taim Ol saveman oa scientist long National Institute blong Water na Atmospheric Research long New Zealand ibin tok ol kantri namel long Papua New Guinea na New Caledonia bai inap kisim bikpela bagarap tru.
Melanesia long hap olsem Western Pacific we emi tok ol eria long hap blong New Caledonia igo olsem long Vanuatu na west blong Fiji bai inap bungim sampela saiklon long dispela taim oa long nupela yar.
Nauru Darekta bilong Sport, Paul Coffa, i risain pinis long wok bilong em.
Bihain long sikispela yar long dispela wok, Mr Coffa nau bai kisim wok olsem Eksekutif Darekta bilong 2001 World Weightlifting Championships em Nauru bai lukautim long mun Oktoba.
Mr Coffa i tok em bai gat planti wok tumas taim em i statim wok bilong em long lukautim sempionsip, bikpela wok we oli mas wokim wanpela nupela sports complex na athletes village.
Em i tok dispela wok bai noken larim em inap taim bilong ol narapela samting.
Wanpela maus-man blong tim, Tryuge Lund, i tok ol prais blong metal long wold maket, bai halivim tingting sapos wanpela mining projek aninit long solwara long Cook Islands iken igo het oa nogat.
Cook Islands Herald nius-pepa i tok makim Mr Lund long tok olsem, em i bilip namba-wan wok blong mine aninit long solwara bai kamap long Cook Islands.
Ol wok painim aut i soim olsem, Cook Islands igat planti manganese i stap aninit long solwara.
Dispela lain blong Norway bai bungim ol politikal na bisnis lida long painim aut tingting long dispela mining projek.
Indonesia gavman na ol rebel bilong Aceh Provins em oli laik bruk lusim kantri, i wanbel pinis long statim ken ol toktok bilong kamapim peace oa gutpela sindaun.
Ol toktok bai gohet long Europe long mun bihain.
Foren Minista bilong Indonesia, Alwi Shihab, i tok gavman i bin tokaut long laik bilong en long toktok wantaim ol Aceh rebel em oli makim Free Aceh Movement insait long ol narapela kamtri, long namba-3 na namba-4 de bilong mun Disemba.
Long mun Jun oli bin statim wanpela truce oa tok-orait bilong noken pait pastaim inap long tripela mun, na maski dispela tok-orait ino bin pasim ol trabal tru long dispela strong Muslim provins, oli bin sukuruim igo long narapela tripela mun ken stat long Septemba.
Maski dispela truce i stap, Indonesia gavman na GAM i bin stap strong yet long wanem samting oli laikim.
GAM i strong yet long nambawan bikpela samting tru em i laikim - dispela em long indipendens bilong Aceh provins we i gat planti kain risoses.
Indonesia gavman i tok em bai noken harim tok long indipendens bilong Aceh, we GAM i bin wok long pait stat long 1970s yet.
Gavman i promis tasol long givim ol otonomi -- rait bilong lukautim ol yet tasol oli mas stap hap yet bilong Indonesia.
Namba bilong ol pipol ibin idai long ol haiwara na graunbruk long Sumatra ailan bilong Indonesia, nau igo antap long wan-handred.
60) pipol, em planti long ol ibin idai bihain long graun i bruk na ikam karamapim ol.
34) ol narapela pipal i lus yet insait long West Sumatra provins em bungim bikpela heve tru.
Insait long Aceh long North bilong Sumatra, we haiwara bihainim bikpela ren iwok long igo daun nau, oli painim bodi bilong wanpela-ten-faiv pipol.
13) ol narapela i lus yet, na insait long Jambi provins ol ibin painim bodi bilong tupela pipol na wanpela i lus yet.
Wanpela bikpela samting ibin kamap insait long pis-wok long Solomon Islands, we nambawan lain bilong ol pait-grup ibin givim-bek ol samting bilong pait.
Ol ovasis pis monita ibin wok long lukluk-istap taim ol dispela paitman ibin givim-bek ol dispela samting bilong pait, insait long Riko Distrik bilong Guadalcanal em Isatabu Freedom Movement ibin kontrolim, stat long taim pait ibin kamap namel long pipol bilong Guadalcanal na Malaita.
Mr Merrifield i tok, ol i wok long plen long wokim moa seremoni bilong givim-bek ol samting bilong pait insait long ol dispela dei ikam.
Bai ol i putim ol dispela gan na samting bilong pait ol i kisim long ol paitman insait long ol strongpela bokis.
Ol ibin salim pinis sampela long ol dispela bokis igat samting bilong pait igo pastaim long sampela peles ol ibin makim long Guadalcanal na Malaita.
25 bilong Australia na 14 bilong New Zealand.
Polis Komisina bilong Solomon Islands, Morton Siriheti, i tok, em ino tru olsem polis ibin kilim wanpela man long Rove Prison oa kalabus long Sande.
Sampela olpela memba bilong Malaita Eagle Force ibin holim-pasim dispela tupela man long Auki na salim ol igo long Honiara, we ol ibin kisim tupela igo long Rove Prison.
Mr Sirheti i tok, i tru olsem polis bai inap askim long ol i bringim ol pipol em ol i ting ibin wokim ol rong, igo long polis.
Tasol, dispela tupela saspek bilong faia long Honiara ino bin stap long han bilong polis oa long rumgad bilong polis.
Em i tok, sampela man ibin wokabaut igo insait long Rove Prison na ol ibin sutim na kilim dispela man.
Qantas, bai peim 9-Billion Dola insait long dispela tenpela yar bihain long kisim 31 nupela balus.
Qantas bai baim planti long ol dispela balus ikam long Airbus Industries bilong France.
Qantas i wok long usim ol nau, na ol i ting olsem nambawan long ol dispela nupela balus bai stat wok long yar-2002.
Samting olsem 8-pela pipol ibin dai long southern Philipines, taim ol gavman soldia ibin pait wantaim wanpela lain man ibin karamapim pes bilong ol na ibin kidnepim meri bilong wanpela bisnisman.
Zamboanga del Sur Provins na ibin pulim em igo insait long wanpela spid-bot, em dispela geng ibin usim bilong ronawei igo long wanpela ailan.
Dispela geng ibin sut-nabaut long gan long ol viles pipol taim ol ibin ronawei igo long ol bot, na ol ibin kilim wanpela militia-paitman na tripela sivilien.
Ol polis na soldia ibin ronim ol dispela geng memba, na ol ibin kilim foapela long ol long solwara na kisim-bek tupela long ol spid-bot bilong ol.
Ol narapela geng-memba--husat i holim-pasim Mrs Tiu--ibin ronawei long tudak na kisim em igo wantaim ol.
Hetman bilong United Nations insait long East Timor itok, dispela teritori iken kamap indpendent long yar bihain, tasol em bai laikim yet halvim bilong United Nations na halvim moni bihain.
Sergio Vieira de Mello itok, bihain long United Nation ibin igo insait na lukautim dispela teritori, bihain long ol milisa isave sapotim Indonesia ibin bagarapim olgeta samting 12-pela mun igo pinis, ol samting ibin wok long kamap gut na rere long kisim indpendens.
Em ibin tokim wanpela bung bilong United Nations Security Council olsem, i luk olsem ol bai holim wanpela jeneral eleksan ating sampela taim namel long yar bihain, bilong makim wanpela esembli bilong raitim kamap wanpela nupela mama lo.
Veieira de Mello itok, wanpela trensisanel kebinet ol ibin girapim long mun Julai bai stat raitim ol loa bilong putim nem bilong ol politikal pati long rejista buk dispela wik oa long wik bihain.
Em itok, UNTAET oa United Nations Transitional Authority bilong East Timor iken inap long givim pawa igo long wanpela gavman em pipal yet bai elektim yar 2001.
Friday emi annivesari, em de oli bin tokaut long Independent long 1961.
Wanpela taim ken, Australia i askim long ol i stap bel isi insait long West Papua.
Gavman lida long Senate, Robert Hill, ibin tokim Palamen olsem, olgeta grup i mas yusim ol gutpela wei bilong toktok na stretim ol heve bilong ol.
Foran Afeas Dipatmen i givim aut toksave long ol pipal bilong Australia long holim bek trip bilong ol igo long Irian Jaya igo nap oli kisim moa toksave long en.
Australia i tok, em i mekim ol laspela wok bilong nupela halivim oa Aid wantaim Indonesia.
Indonesia i mas wok bung long dispela tripela yar Aid Program long em i kamap gut.
Dispela progrem bai wok long halivim ol salens bilong politik na ekonomi bilong Indonesia.
Em bai lukluk gut long wok bilong gavman na halivim ol pipal long komiuniti husat i laikim halivim long sidaun bilong ol.
Downer i tok, dispela Aid Program bai i kamap na wok gut tru sapos i gat gutpela na strongpela sapot ikam long Indonesia.
Dispela em i rot bilong kamapim wanpela wokbung wantaim na rispek long wanpela narapela.
Ol ofisal bilong Australia na Indonesia ibin bung insait long Jakarta long mun igo pinis na pasim tingting long dispela Aid Program, em bai igo nap long yar 2003.
Bihain long Papua New Guinea, Indonesia i kisim bikpela Australia aid, emi nap samtng olsem 120-milian dola long wan wan yar.
Australia i tok, em bai apim wok halivim blong em long ol wok bilong kamapim PEACE long Solomon Islands.
Solomon Islands Gavman na ol pipal i mas mekim ol samting bilong lukim olsem, ol i bihainim Townsville Peace Agreement.
Downer i tok, Australia na ol narapela lain autsait imas halivim wantaim ol samting oli laik bilong kamapim Peace na kirapim gut ken kantri.
Sapot bilong Australia long strongim loa na jastis bai i bikpela samting long kantri i stap gut na strong long longpela taim ikam.
Dispela Aid progrem bai hap bilong ol wok bilong International Community bilong halivim na kamapim gut ken ekonomi na lukluk na stretim sampela long ol heve em ol i as bilong ol kros na pait.
Praim Minista blong Fiji, husat oli bin rausim em long coup, Mahendra Chaudhry i tok em ino tru olsem em bin brukim gavman financial regulation, long wanapela special fund em Gavman blong taiwan i bin givim.
Special Project account na ol plan long wokim wanpela ples oa hall blong miting blong wanpela biknem chief long Western province blong kantri.
Auditor General i mekim tingting long oli mas mekimsave long Mr, Chudhry na wanpela senior accountant.
Chaudhey i tok sapos em i bin laik operatim kain account olsem, oli bin tok longen long ripot blong Auditor General, em ino bihaenim rul, em bai i wokim narkain yet.
Australia Praim Minista John Howard i tok welkam long decsion long givim World Heritage Status long Blue Mountain, long New South Wales state.
Ol kantri long wol, i bin luksave long despela area long World Heritage Komiti miting long Trinde, long Cairns, long north Queensland.
Blue Mountains i karamapim one-million hectares long ol ecualypt forest, na em i kamap namba-14th World Heritage area blong Australia.
Howard i tok taim em i bin yangpela boi em i bin save go holide long despela hap na em i bin save laikim tumas na em i stap long het blongem oltaim.
Defence Minista blong India, George Fernandez i tok oli tokim pinis ol armed forces, long stap redi long Tamil Nadu state, em i stap south long kantri, taim bikpela raon-win na ren i wok long ron igo stret longen.
Despela cyclone, i ron wantaem win, em strong longen i stap olsem 120-kilomita long wan wan hawa, i kamap pinis long despela state na em i wok long kamautim ol diwai na kamapim bgarap long ol haus.
Bikpela ren i wok lonbg pundaon long sampela area blong state na tu long Andhra Pradesh.
OL polis bilong Indonesia ibin mas antap long ol rot bilong Jayapura, kapital bilong West Papua, bilong soim strong bilong ol.
Ol i putim moa polis long provins longwanem, namba-wan de bilong Disemba em i 39th Anniversary bilong wok traim bilong West Papua long kisim indipendens.
Polis i arestim tupela biknem lida i laikim indipendens, na sasim tupela long SUBVERSION oa i mekim na soim tingting na pasin nogut igo long gavman.
Theys Eluay het bilong Papuan Presidium Council na secretary-general bilong grup, Thaha Hamid, ibin wok long mekim ol wok redi bilong wanpela bikpela bung tumoro bilong makim dispela de.
West Papua long 1963 i bin givim narapela nem, Irian Jaya, na nau i tokaut stret olsem, em bai INO nap larim West Papua kisim Indipendens.
Long wankain taim, ol sios lida, husat ibin mekim bikpela wok pinis long sidaun bilong ol pipal i askim tupela sait i ino ken kamapim ol kros na pait.
Kristens long West Papua.
Maski polis ibin soim strong blong em, ol lidas i rereim dispela bikpela bung wantaim i tok, bai oli go het bilong makim dispela de.
Ol i tok, dispela bai i wanpela Prayer Meeting bilong makim tokaut bilong ol long Indipendens bilong ol long 1961.
Fiji bihain long ku ibin kamap long Mei 19, na i luk olsem dispela tambu stap yet igo inap long taim Fiji i mekim ol wok na samting bilong bringim bek gavman ol pipol ibin elektim.
Dispela wari blong ol ibin bihainim dai blong wanpela man em oli tingting nogut long en na istap long rum-gad long biktaun-Honiara.
Amnesty ibin askim gavaman blong Solomon Island long mekim tru wok blong em long lukim olsem kain kilim olsem noken kamap moa.
Wanpela Malaysian Opposition party, em Misis blong deputy Praim Minisra Anwar Ibhraim husat i stap kalabus, igo pas longen i bin winim wanpela key by-election long Kedah State Assembly.
Tupela sid wantaem i lukim despela by-election olsem test long popularity vot blong ruling Coalition, em United malays National Organisation blong Praim minista Mahathir Moahamad i stap insaet longen olsem main party.
New Zealand i tok toktok blong Organisation of economic Co-operation na Development long em i sasim capital gain tax, long kantri, bai i nongut long politiks.
Capital Gain tax, blong apim low saving rate blongen.
Wanpela tokman blong Finance Minista, Michael Cullen, i bin tok long despela tingting blong O-E-C-D olsem bai em nongut long pipal, em bai hat long ol, ino gut long sindaon nalaif blong pipal na i noken halivim economy tumas na tok longen olsem gavman i nogat tingting long bihaenim.
O-E-C-D i tok national savinfg blong New Zeland i stap daon moa yet long ol memba kantri na olsem em i wok long pushim dinau oa account deficit igo antap hariap tru.
Em i tok, i gutpela long mekim pipal blong New Zealand i peim takis long wanem profit-moni oli kisim long ol share market tu long ol investment moni oli putim long ol property.
Ol pipol blong Malaysia em oli bin koros ibin putim paia long wanpela fektori em oli tok iwok long tromoi ol pipia igo long ol eria long bus blong ol.
Strait Times Nius-pepa blong Malaysia ibin kisim toktok blong wanpela vilis meri na ibin tok olsem papa blong dispela fektori iwok long tromoi ol pipia igo long ol dispela hap-ples inap long tenpela yar igo pinis.
Meri ia itok smel na smuk blong en i givim bikpela wari tru long helt blong ol pikinini.
Arapela pipol ibin tokim tu dispela nius-pepa olsem oli bin bringim wari blong ol igo long lokel gavaman offisel wantaim tu depatment blong enviroment tasol oli no bin mekim wanpela samting longen.
Polis iwok long mekim wok painim blong em long dispela heve, em ibin kamap long ples oli kolim long Kangkar Tebrau.
Australia i tok aid program blongen bai i halivim long stretim ol kain sindaon-nogut, belhat na pait namel long ol wanlaen oa wanpsin insaet long South Pacific.
Long statement blong long halivim oa aid blong yiar, igo long Parliament, Foreign Minista, Alexander Downer i tok halivim blong Australia i wok long go long ol reform blong economy na wok blong Gavman long South Pacific.
Downer i tok kain heve olsem coup long Fiji, ol pait namel long laen wanisin long Solomon islands, wok blong kamapim belisi oa peace long Bougainville na sanis long East Timor long em i kamap wanpela kantri oa nation em yet, i wok long sekim oa challengim dispela region.
Wanpela bikpela pait ibin kamap insait long fektori bilong wokim ol klos insait long American Samoa na insait long en sampela wokman-meri bilong Asia ibin kisim bagarap long bodi bilong ol.
Samoa ibin paitim na katim ol wantaim sisis na ol narapela samting bilong katim ol klos.
Dispela Daewoosa Samoa Garment Factory INO bin wanpela hepi ples bilong ol wokman-meri long en.
Dipatmen bilong Leba long America ibin mekim papa bilong kampani, Kil Soo Lee i peim wan-ted bilong wan-milian U.
Planti long ol i Vietnamese meri.
Pait nau tasol long fektori i kamap long taim we i gat ol toktok olsem, Mr.
Lee ibin givim tok orait long ol bos blong Samoa i givim mekimsave igo long ol wokman-meri husat INO bihainim ol toksave oa oda.
Pait ibin stat, taim ol ibin kisim wanpela meri blong Vietnam long flo bilong fektori igo, na ol narapela ikam insait bilong halivim em.
Dispela ibin statim ol pait wantaim sisis na ol narapela samting bilong katim klos na tu gan.
Wanpela meri blong Vietnam ibin lusim wanpela ai bilong en.
Polis bilong Amerian Samoa i wok long mekim wok painim nau igo long dispela trabel.
President-elect blong Palau, Tommy Remegesau, i tok publik bai i save long wanem kain wok gavman blongem bai i mekim oa stap insaet longen na em bai i stap wok blong halivim oa wok bung wantaem husat laen i askim longen.
Remengesau i tok unity na co-operation oa wok bung wantaem ol asples em kain, gavman blongem bai i wok, wankain olsem lastpela gavman blong President Kuniwo Nakamura.
Em i tok bai gohet long mekim gut na bikpela domestic ecnomy, bai Palau inoken depend tumas long ol kain moni oa fund i kam long Compact of Free Association.
Remengaesau i tok em i laik kirapim wanpela economic advisory council, em bai oli praivet bisnis lida i lukautim, long kain samting olsem legilstaion na polisi blong promotim development blong Palau, em bai i holim toktok wantaem ol pipal longen.
Em i tok Mr.
Nakamura bai i kamap wanpela long ol economic advisor blongem.
Tripela ofisal blong Department blong International Development blong Britain, i wok long lukluk raon long Solomon islands long nau blong ripot long wok blong kamapim peace.
Wanpela toktok i kam long Britain High Commission long Honiara, i tok despela tripela ofisal bai i glasim na ripot long ol trabal oa pait bai wanem direction International development i ken bihaenim long putim ol program blongen long halivim Solomon Islands.
Long sampela taim long dispela wik, despela team bai igo lukluk raon long Western hap blong Guadalcanal.
Australian lida blong International Peace Monitoring team long Solomon Islands, i tok em i ting bai team blongem bai i lukim ol militia group i givim bek sampela ol automatic gun oli gat long narapela weapons surrender seremoni blong team blongem.
Simon Merrifield na ol wanwok blongme, i bin stap long namba-wan handover oa bung blong ol militia group long givim bek ol gun blong ol, autsaet long wanpela vilis long north eastern Guadalcanal asde, we ol paitman oa militia, blong Isatabu Freedom Movement i bin givim bek ol home-made shot-gun na raifel blong ol.
Dispela lain bai yusim ol halivim, edukesan na helth progrem bilong em roun long wold bilong halivim na pasim sik AIDS, na halivim ol dispela husat i gat pinis dispela sik.
000 pipal isave long long sik AIDS long wan wan de.
Em i tok, i gat tu sampela sain bilong sik i slo daun.
Lynn Arnold i tok, ol isave olsem, namba bilong ol pipal i gat dispela sik i wok long igo daun insait long ol narapela ples oa kantri.
Ol autoroti long Philippines ibin tok dispela bikpela win wantaim ren.
Igat ripot tu ibin toktok long ol bagarap long ol rot na bris wantaim tu bagarap long pawa long ol hap-eria blong Saut Island blong Mindanau.
Asian Development Bank i tok orait pinis long givim 14 milian dola loun bilong kamapim gut save bilong ol meri na yangpela pipal bilong Marshall Islands, olsem bai oli ken wok na kisim moni bilong lukautim ol yet.
Bai oli usim dispela loun bilong kirapim wanpela nesanal treining sistem em bai skulim ol meri na yangpela pipal, wantaim tu ol hai skul sumatin na ol dropaut long ol ailan em oli no kamap gut yet, bai oli ken kisim save bilong mekim ol kain wok.
Asian Development Bank long Manila i tok oli ting dispela projek bai pinis long mun Disemba, 2004.
Na wanpela taim ken, Australia i askim pipal bilong West Papua long stap isi.
Gavman lida long Senate, Robert Hill, i bin tokim Palamen olsem, olgeta grup i mas usim ol gutpela wei bilong toktok na stretim ol heve bilong ol.
Foran Afeas Dipatmen i givim aut toksave long ol pipal bilong Australia noken go pstaim long Irian Jaya dispela taim, inap long taim oli kisim moa toksave long wanem samting i wok long kamap.
Australia i tok, em i mekim ol laspela wok bilong nupela halivim oa Aid wantaim Indonesia.
Foran Minista, Alexander Downer, i tok Indonesia i mas wok bung wantaim taim em i kisim dispela aid progrem bai em i ken kamap gut.
Dispela progrem bai halivim kantri long ol salens bilong politik na ekonomi.
Em bai lukluk gut long wok bilong gavman na halivim ol pipal long komuniti husat i laikim halivim long sidaun bilong ol.
Downer i tok, dispela aid progrem bai kamap na wok gut tru sapos i gat gutpela na strongpela sapot ikam long Indonesia.
Em i tok em i rot bilong kamapim wanpela wokbung wantaim na respek long wanpela narapela.
Ol ofisal bilong Australia na Indonesia i bin bung insait long Jakarta long mun igo pinis na oraitim tingting long dispela aid progrem, em bai igo nap long yar 2003.
Maki bilong Australian aid igo long Indonesia i nambatu long mak bilong aid igo long PNG.
Australia i save givim Indonesia samtng olsem 120-milian dola long wan wan yar.
Australia i tok, em bai apim wok halivim blong em long ol wok bilong kamapim PEACE long Solomon Islands.
Foran Minista Alexander Downer, i tok Solomon Islands Gavman na ol pipal i mas mekim ol samting bilong lukim olsem, ol i bihainim Townsville Peace Agreement.
Downer i tok, Australia na ol narapela lain autsait imas halivim wantaim ol samting oli laik bilong kamapim Peace na kirapim gut ken kantri.
Sapot bilong Australia long strongim loa na jastis bai i bikpela samting bilong halvim kantri i stap gut na strong long longpela taim ikam.
Dispela Aid progrem bai hap bilong ol wok bilong International Community bilong halivim na kamapim gut ken ekonomi, na stretim sampela long ol heve em ol i as bilong ol kros na pait.
Cricket Oli bin bowlim aut West Indies insait long dispela namba-dei blong dispela namb-tu test agensim Australia long Perth.
West Indies i bin nap long skorim tasol 196 runs.
Ridley Jacobs i bin kisim 96 runs, na Courtney Walsh i bin laspela man oli bin bowlim em aut na i bin kisim wanpela run tasol.
Noumea long stap insait long wanpela lotu aste long planim bodi blong ol dispela pipol ibin dai.
Sevenpela pipol ibin dai taim helikopta balus ia blong S.
Kanak i papa long en.
New Caledonia long Tunde.
Bishop Calvet blong lotu katolik ibin go pas long en.
AIDS I WOK LONG GO ANTAP LONG PACIFIC.
AIDS, i wok long go antap isi isi.
10 oa 20 taim moa.
AIDS long ol narapela hap long Pacific.
Ikam inap nau oli givim sut pinis samting olsem 12-hundret ol dispela nil-pis.
Polis blong Indonesia i bin usim tear gas blong mekim 300 sapota blong Papua independence, i lusim wanpela bung oli bin holim arasait long embassi blong America insait long Jakarta.
Flag blong West Papua.
Dispela pait i kamap insait long dispela taim oli wok long holim ol bung insait long olketa hap province blong Papua, na polis blong Indonesia i wok long sanap wuas long ol.
Nius-man Mark Bowling i ripot olsem, oli tok lukaut pinis long ol sapota blong Inpendence long oli mas pulim daun Morning Star flag, long pinis blong tete.
Tasol bai oli larim Morning Star flag, long flai insait long ol hap olsem makim long en, olsem mak blong soim pasin tubuna.
Tete ol pipal blong Papua i wok long makim 39 aniversari bilong tokaut olsem Papua emi kisim Independence ikam long Dutch- we ol ino luksave yet longen.
Authoriti blong Indonesia i bin tok lukaut olsem-sapos igat ol niupela bigmaus ken long indpendence- military bai igo insait na givim strongpela mekimsave.
Indonesia i bin tok lukaut pinis long ol pipal husat i laikim West Papua long bruk lusim kantri olsem, em bai mekimsave long ol tede sapos oli gohet long tingting bilong makim indipendens dekleresin.
Niusman Mark Bowling i ripot ikam long West Papua kapital Jayapura olsem, planti tausen soldia i sanap redi pinis long wanem oli ting trabal bai kamap.
Aste long nait, bikpela lain ami kar em oli karim planti handret soldia, i bin go raun long Jayapura bilong soim pawa bilong ol.
Pastaim long dispela, Indonesia polis bos long Papua i bin tokim ol soldia na riot polis olsem, oli mas usim gan bilong ol long lukautim sovereignty bilong Indonesia.
Indonesia ino luksave long en.
Long dispela wik, oli bin arestim foapela lida bilong Papua Presidium, pasin em i mekim bel bilong ol sapota bilong indipendens i belhat momo yet na oli tok, ol bai gohet na tokaut tede olsem, Papua nau i narapela kantri yet na oli tok, ol bai usim ol supia na bunara long lukautim ol yet taim ol soldia i paitim ol.
Dispela wari blong ol i bihainim dai blong wanpela man taim em i stap long rum-gat long Honiara.
Amnesty i bin askim gavaman blong Solomon Island long mekim tru wok blong em long lukim olsem, kain pasin blong kilim man olsem i noken kamap moa.
Dokta Heinz Shurman Zeggel, blong Amnesty International long London, i bin tok dai blong dispela man ino long taim igo pinis, i soim tru olsem gutpela pasin blong loa na oda i bagarap tru long Solomon Island.
Northern Territori Gavman bilong Australia ibin oraitim lo bilong pipol ibin drinkim na usim Kava- tasol ol mas bihainim lo.
Kava emi wankain liklik olsem peper famili or kavavar- na taim ol pipol i drinkim- pipol iken pilim het i paul wankain liklik olsem oli drinikim ol strongpela drin.
Karen Valenti ripot olsem - ol ibin oraitim wanpela lo bilong lukautim na was long kava insait long Northern Territory parlimen long aste nait- na oli ting ol bai girapim wanpela lain bilong lukaitim laisens long stat bilong yar bihain.
Ol separatis lida long North-west Indonesia Province blong Aceh, i askim pinis long pasim pastaim ol pis toktok wantaim Gavman, inap long tupela wik.
Lain i makim Free Aceh Movement i tok, ol toktok oli bin makim long kamap long Geneva long Monday, em i long kamap long wan-kain taim oli holim aniversari blong taim oli bin fomin dispela grup long 24 yiar igo pinis.
Wanpela maus-man i bin tok tu olsem, oli nidim moa taim long rere long ol toktok, blong surukim tok oraet blong pasim pait, em oli bin stat bihainim stat yet long mun June.
Insait long Jakarta ol ofisa blong Gavman i tok, oli laik gohet wantaim ol toktok wantaim ol rebel na i wok long lukluk gut long dispela tingting blong pasim pastaim ol toktok.
Gavana bilong American Samoa i tokaut pinis long wari bilong en bihainim riot aste insait long wanpela kolos fektri, we ol Samoan wokman meri i bin paitim ol Asian wokman meri.
Tupela i bin kisim bagarap na oli go long haus sik.
Tauese Sunia i tok dispela riot oa pait i samting bilong wari long em na gavman bilong em.
Em i givim oda pinis long oli mas glasim gut olgeta tokwin em i bin kamapim dispela trabal.
Ikam inap nau oli no arestim yet sampela pipal.
Wanpela long tupela Asian husat i bin go long haus sik, wanpela meri Vietnam krismas bilong en 20, i bin lusim wanpela aie long pait na nau i stap long ICU.
Long Papua New Guinea, pipal bilong Duke of York ailan em bikpela guria na tidal wave i bin bagarapim ples bilong ol, i wok long bungim heve i kam long ol komuniti long ol eria we provinsal gavman i laik sidaunim ol.
East New Britain provinsal gavman i wok long muvim planti handret femili bilong Duke of York igo long wanpela hap graun em gavman i baim long bikples bilong putim ol long en.
Interim Gavana bilong East New Britain, Ephraim Jubilee, i tok i tru ol lokal pipal long hap we oli laik putim pipal bilong Duke of York ino hamamas, tasol gavman i nogat narapela rot bilong halvim ol dispelapipal.
Mr Jubilee i tok oli wok long traim long sidaunim ol dispela pipal long wanpela plantesin em gavman i bin baim.
Dispela plantesin i stap long Gazelle distrik na oli laik muvim samting olsem 200 Duke of York pipal igo long en.
Ol haus bilong ol long Duke of York i bin stap long ples daun na taim guria i kamap, solwara i bin kam rausim ol haus.
Ol pipal blong coastal vilis blong Tanapag long Saipan i koros long painim aut olsem, ol kain posin marasin, em i save kamapim sik Cancer i stap insait long taro na ol yam.
Ol vilis pipal i bin tok, planti long ol dispela taro na yam, oli salim ol pinis igo long ol famili istap long narapela hap blong island long usim long ol pati.
Siaman blong Tanapag Action Grup, Juan Tenorio i bin koros long Environment Protection Authority na Army Corps of Engineers blong America, long wanem, oli bin toksave long ol pipal olsem, posin marasin i stap insait pinis long ol taro na yam long vilis.
Dispela grup i bin painim aut long dispela heve long wanpela ripot em Medridian Hydotechnical Services i bin rereim.
Dispela ripot i bin tok aut olsem, ol dispela eria insait long vilis, Environment Protection Authority na Army Corps blong America, klinim aut pinis long sampela yiar igo pinis, igat bikpela posin marasin, i stap yet long en.
Samting olsem, 250 ol wokman-meri blong Vietnam i wok long wanpela klos fektori long American Samoa, i askim pinis kot long mekim kampani, long peim rot blong ol igo bek long Vietnam, bihainim wanpela paitkros i bin kamap long ples oli save wok long en, long stat blong dispela wik.
Ol lawyer blong ol wokman-meri i bin kotim Daewoosa Samoa na man i papa long en, Kil-Soo Lee.
11) long ol i bin kisim bagarap, wantaim tu wanpela meri husat i bin lusim wanpela ai bihain long wanpela pait i bin kamap namel long ol woka blong Samoa na Vietnam, long fektori, long Tude.
Polis Komisina bilong Fiji, Isikia Savua, em oli bin saspendim long wok, bai holim yet wok bilong en.
Oli wok long glasim gut wok bilong Mr Savua bilong painim aut sapos em i bin halvim ku long 19 de bilong mun May.
Niusmeri Ofa Kaukimoce i ripot ikam long Suva olsem, oda bilong putim Mr Savua bek long wok bilong em i bin kam long President Ratu Josefa Iloilo.
Namba wan lod Solomon ailen eco-timba ikam long Australia ikamap long Sydney.
Planti bilong ol despela timba ship i karim longen ikam long Marovo lagoon eria insait long Western Provins.
Ol village communiti insait long Solomon ailen- ibin wok sampela yar bilong painim kain project em bai bringim moni- emi karamapim Forest na marin resources.
Foundation of South Pacific na Imported Tropical Timba grup bilong New Zealand.
Ol ibin katim na rerem moa long one thousand cubic mita bilong eco- timber insait long las tripela yar igo pinis- na sampela hap bilongen ol ibin salim igo long New Zealand.
National Palaman blong Solomon Islands, i gat wanpela nupela deputi spika.
Dispela nupela spika, em long Jackson Sunaone, na em i memba blong West Makira.
Oli bin makim Mr Sunaone olsem deputi spika, bihain long narapela kandidet, Fred Fono, i bin tok olsem em bai noken resis long dispela wok, taim palaman i bin holim miting long sotpela taim tasol long Fode.
Mr Sunaone i senisim Nathaniel Waena, husat i kamap pinis Assistant Prime Minister na Minister blong Provincial Government.
Minister blong Finance long larim oli usim moni tripela mun moa abrusim namba 30 dei blong mun December, em moni-yiar isave pinis long en.
Oli laik wokim dispela, blong givim inap taim long nupela Gavman blong Manaesseh Sogavare long rereim budget blong em blong nupela yiar.
Tripela long ol sapota bilong Papua Indepence ibin kisim bagarap insait long wanpela pait wantaim ol polis insait long bigtaun bilong Indonesia- Jakarta.
Mark Bowling ripot olsem oldespela birua ibin kamap long taim ol lain isave sapotim independence bilong Papua ibin bung long olgeta hap provins bilong Papua- em pastaim yumi save kolim Irian Jaya.
Tripela ol sumatin ibin kisim bagarap taim polis ibin muv igo insait na paitim nambaut samting olsem 300 ol pipol ibin wok long kamapim protest longen- autsait long ambassy ofis bilong America insait long Jakjarta.
Insait long bigtaun bilong Papua Provins- Jayapura- polis ibin wok long was gut tru long planti hanrded independenc sapot ibin wok long bung bilong makim 39 aniniversary bilong tokaut olsem Papua emi kisim Independence ikam long Dutch- we ol ino luksave yet longen.
Gavman bilong Indonesia ibin tok lukaut long ol lain iwok long rerem ol despela bung insiat long ol hap bilong Papua olsem-sapos igat ol niupela bigmaus ken long indpendence- military bai igo insait na givim strongpela mekimsave.
Wanpela man husat i bin wanpela sinia minista bipo long Niue gavman, Terry Coe, i bin lus long muvim vot nogat bilip mosen agensim Premia Sani Lakatani na Kebinet bilong em.
Mr Coe i bin tok vot nogat bilip bilong em agensim gavman i kamap long wanem em ino ronim gut ekonomi, tasol Premia Lakatani i bin winim tu narapepa vot nogat bilip olsem long mun June.
Em i tru sampela samting i kamap bilong soim olsem gavman i gat inap namba yet bilong holim pawa long ronim dispela liklik ailan kantri, tasol Mr Coe i tok Niue i wok long bungim planti nogut samting long ekonomi bilong en.
Em i tok pipal i nogat bilip tumas nau long gavman na tu planti pipal i wok long askim planti askim long sapos gavman i usim gut moni bilong kantri, long wanem nogat financial statements -- oa tok klia i bin kamaut long dispela 5 mun igo pinis bilong tok klia long hau gavman i wok long usim moni na hau em i save kisim moni bilong ronim kantri.
Mr Coe i tok tu olsem, mak bilong ol pipal i save lusim Niue nau i bikpela moa winim mak bilong yar igo pinis, na dispela i givim bikpela wari long ol praivet bisnis.
United Natios insait long East Timor itok- wanpela Australian Peace keeper ibin kisim bagarap bihain long ol lain oli bilip olsem ol Militia isave sapotim Indonesia longen ibin hait na kamapim pait longen.
Despela emi namba wan kain birua olsem insait long tupela mun ikam igo pinis.
Wanpela tokman bilong United Nations itok- despela soljia ol ino tokaut long nem bilongen ibin kisim bagarap long leg bilongen- na helikopta ibin kisim em aut igo long military haus sik insait long Dili.
Ol itok despela birua ibin kamap insait long wanpela longwe vilis kostu long Balibo- 70 kilomita long South West bilong bigtaun bilong East Timor.
Despela tokman bilong United Ntaions itok- ol soljia ibin sut long gan igo bek na ol wokpainim iwok long igo hed nau bilong painim aut usait tru ibin kamapim despela birua.
Namba blong pipal i dai long Tropical Storm, Rumbia, i kamap pinis long 25, na i wok long muv lusim Philippines.
Dispela strongpela win na bikpela ren, i bin kamap long central na southern Philippines, long wik igo pinis.
Moa long tri-tausen ol pipal i stap yet long evacuation centres, bihainim dispela haiwara.
Long Sarere, dispela strongpela win wantaim ren i bin stap 460 kilomita west blong Palawan Island, na i bin wok long muv igo long South China Sea.
Australia imas stat toktok long kain tok orait oa treaty wantaim ol as-ples komuntiti.
Planti tausen pipol ibin kapsait igo daun long St.
Australia i redi long stat toktok long wanpela tok orait oa treaty wantaim ol Aborigine pipol.
Em i tok dispela treaty bai imas kamap yet, tasol oli mas toktok long en pastaim.
Gavaman blong Australia i laikim New Zealand long stretim immigration loa blong en i kamap wankain olsem dispela blong Australia, long wanem long bikpela namba blong ol pipol em oli lusim kantri blong ol igo long New Zealand na bihain ikam long Australia.
Immigraton Minista, Philip Ruddock, New Zealand imas igat wankain wei blong em long kisim ol autsait pipol olsem Australia blong stopim ol kain heve em inap long kamap bihain.
Ol toktok long paul pasin i bin kamap long taim blong elekson, bai i kamap strong ken long politiks blong Australia long dispela wik.
John Thompson i ripot olsem, Australian Labor Pati i wok long tok yet olsem, ino gat rong long givim moni igo long narapela politikal pati long taim blong elekson.
Federal President blong ALP, Greg Sword i tok, Labor i gat strongpela tingting long stretim dispela kain heve olsem.
Tasol Federal President blong Liberal Pati, Shane Stone i bin tok, em ino save salim moni igo long narapela politikal pati, na ino givim tok oraet long ol ofisa blong mekim dispela kain pasin.
Oli bin askim pinis Lobor Frontbencher, Wayne Swan, long noken mekim wok blong em pastaim, longwanem, em i bin givim moni igo long Democrats insait long 1996 Federal Election.
McCallum Park long hap olsem east blong city tede long moning.
Australia pipol i laikim tingting boong mari-mari na bel isi oa reconciliation.
47 moa ol bik-hed lain.
Irian Jaya Arts na Cultural Senta long biktaun, Jaya-Pura insait long wanpela reid oli bin mekim long bik-moning.
Dispela arrest i bringim namba blong ol pipol em oli bin holim-kalabusim long Papua stat long Trinde las-wik inap long sikispela-ten wan.
Australia imas stat toktok long kain tok orait oa treaty wantaim ol as-ples komuntiti.
Wanpela kot blong Florida tete, i wok long harim ol toktok blong ol lawyer blong Al Gore, husat i wok long askim blong kandim 14-tausen ol vot long han.
Ol toktok long paul pasin i bin kamap long taim blong elekson, bai i kamap strong ken long politiks blong Australia long dispela wik.
SINGAPORE ISI LONG RUL LONG OL PIPAL I DAI LONG SIK AIDS.
Lain isave sapotim pipal igat AIDS long Singapore, i tok, Ministry i go isi nau long rul em i laikim bai oli planim kuik pipal i dai long sik AIDS, insait long 24 hawa.
Lain oli kolim Action for AIDS, em i wok long pait hat long kamapim dispela senis, i tok, nau oli nap givim ol famili blong pipal i dai, tripela dei long rereim funeral.
Ikam inap nau, loa blong Singapore i tok, oli mas karamapim gut bodi blong pipal i dai long Aids, insait long bodi na imas planim long ples matmat, insait long 24 hawa, blong pasim sik aids long noken kisim ol narapela pipal.
Action for Aids i tok, dispela kain rul ino larim ol famili na ol pren long tok-gutbai gut long ol.
Wanpela kot blong Florida tete, i wok long harim ol toktok blong ol lawyer blong Democrat, Al Gore, husat i wok long askim blong kandim 14-tausen ol vot long han.
Nius-meri long Washington, Agnes Cusack i ripot olsem, kot i wok long sidaun blong tingting long salens blong Democrat long elekson risalt insait long tripela kaunties.
Democrats i laik long kandim ken ol vot, olsem bai oli nap winim Republican George W.
Bush long Florida.
Republicans i wok long tok olsem, oli mas noken larim long kandim ken ol vot na i tok, dispela askim blong Democrats, ino bihainim lo blong Florida.
Maski long wanem kain risalt i kamap, wanpela appeal bai kamap yet long State Supreme Court.
Wanpela long ol bikpela bank tru blong Australia i mekim tok lukaut ken long namba blong pipal ino gat wok inap go antap, bihain long wok painim aut long hamas wok oli advertis long en long nuspepa.
Adrian Thirsk i ripot, ANZ Bank i tok, namba blong ol wok i kamap long nuspepa i bin go daun long eit-pesen.
Em i go daun tru insait long tenpela yiar, tasol oli no kandim wantaim ol dispela mun pipal i kisim holiday na indait long Sydney Olypmics.
Chief ekonomis blong ANZ, SAUL ESLAKE i tok, namba blong ol wok oli bin advertis long en insait long bikpela nuspepa long olketa dei, igo daun long 24 pesen.
Bikpela ren em i wok long pundaon long Eastern Indonesia i bin kamapim haiwara na landslide, em i bin kamapim dai pinis blong sampela pipal na mekim moa long ten-tausan i lusim ol hap blong ol na movim igo long ol narapela area.
Jakarta Post Niuspepa i tok foapela pipal i dai pinis long North Sulawesi, long wankain taim ten-tausan pipal husat i bin lusim ol haus blong ol long ol despela de i go pinis, naiu i wok long stap long ol ples i no gutpela tumas we oli nogat i nap kaikai na marasin samting long sindaon blong ol.
Antara niusagency i tok ol haiwara i bin mekim planti tausan pipal tu long lusim ol haus blong ol long Sumbawa ailan long East na mov igo long ol narapela area.
Indonesia emergency service i wok long painim i hat long wok blong halivim pipal, bihaen long em i bin wok long traim long klinim ples, bihaen long bikpela haiwara i bin kamap long Western Island long Sumatra long pinis blong mun i pinis we planti pipal tu i bin dai.
Navi blong Indonesia i putim pinis ol wosip long ol solwara raun long province blong West Papua.
Antara news agensi i tok makim wanpela maus-man blong Eastern Fleet long tok olsem, dispela 37 wosip i wok long stap insait long wanpela exercise long rijon.
Em i tok, oli stap redi long sapotim wanem pait sekuriti fosis blong Indonesia i mekim agensim ol lokal rebel.
Tripela wosip i kamapim pinis long navi harbour long siti blong Jayapura, insait long ol dispela dei igo pinis.
Ol dispela wosip bai stap long ol solwara raun long province igo inap long namba-ten dei blong mun December, tasol oli nap long surukim dispela taim.
Polis blong Indonesia i strongim wok blong ol pinis long province, taim oli bin arestim ol lida blong independens, raidim ol het-kuata blong pro-independence sivilian guard na putim tambu long noken flaim flag blong ol, the Morning Star.
Ol toktok namel long ol Minista blong Australia na Indonesia, em oli wok long senisim nambaut taim blongen, nau bai i kamap long Fonde na Fraide.
Foreign Minista blong Australia, Alexander Downer, i tok oli makim ol despela toktok oa miting long gohet i nap long tupela de, na Australia i gat laik long oli gohet wantaem ol despela toktok.
OL tingting nongut oa belhatnamel long ol gavman blong tupela kantri i bin mekim Indonesian Gavman long stopim ol despela miting long mun October.
Downer i tok Australia i hamamas long hostim despela ministerial miting long Parliament House long Canberra.
Papua New Guinea Gavman i toklukaut long ol sapota blong West Papua Independence Movement long noken go insaet long P.
Richard Dinnen i ripot olsem long stat long wiken, ol Indonesian soldia i bin wok long painim na holim pipal, ol West Papua i bin stat long brukim boda-mak na go hait long PNG.
Em i gat ripot long ol West Papuan i wok long brukim boda-mak long hap igo long north, klostu long Vanimo long go insaet long P.
South, long Kiunga taon.
Em i hat tumas long oli wuas long despela PNG-Indonesia boda-mak na long wanem PNG Defence Force i gat ol heve blongen tu long wok blongen, em i mekim i hat moa yet nau long wuas long despela boda area.
Praim Minista Mekere Morauta i tok PNG bai i mekim olgeta samting em i ken wokim blong lukim olsem ol West Papuan pro-independence forces ino usim graon blong PNG long wokim base blong ol longen, tasol Sir Mekere i tok nau Indonesia bai i mas mekim olgeta patrol long border area blong kontrol wanemn samting i wok long kamap longen.
Praim Minista Morauta i bin tokuat ken long polisi blong PNG long sapotim Indonesia kontrol long West Papua.
Prime Minister blong Papua New Guinea Sir Mekere Morauta i bin tokim wanpela mining na petroleum konferens long Australia olsem, em i wok long traim long strongim ol bisnis long putim moni long ol bisnis insait long kantri blong em.
Sir Mekere i tok, gavmanb long em i mekim takis system blong em isi blong winim tingting blong ol ovais bisnis long tingting long putim moni long ol bisnis long Papua New Guinea.
Em i bin tokim konferens olsem em i hope dispela ol senis long takis bai senis dispela heve nau i wok long kamap long wok blong painim ol kain samting aninit long giraun olsem gold na oel.
Tasol em i luksave long oli nidim tu ol kain lo blong pasim corruption na lo na oda.
Sir Mekere i tok olsem, dispela bai stretim rot long ekonomi blong kantri i kamap gut na i ken igo antap.
Mak blong strongpela blong Australia dola igo antap pinis na i stap long 54 US cents.
Tete em i bin stap antap tru long 54-point-one-seven US cents insait long lokal trade.
Tasol lokal share maket ino bin senis.
Vais President Al Gore, ibin askim long en long dispela eleksen blong President blong kantri em ol samting ino stret yet ikam inap nau.
Judge Sanders Sauls ibin tokaut long dispela tingting bihain long ibin kisim kot longpela taim tru long namba tu de blong harim askim blong Mr.
Gore long lukluk long risalt blong dispela eleksen em oli bin holim long namba 7 de blong mun Novemba.
Gavana blong Texas, George W.
Bush, 537 vout moa insait long Florida.
Gore ibin bilif olsem sapos oli kandem ken ol vout long han long dispela 12-tausen ol vot blong Palm Beach, na Miami-Dade county, dispela inap givim em win long Florida na tu key igo long White House.
Tasol lain blong Mr.
Australia i givim pinis wan-million dola igo long Solomon Islands blong wok blong belisi oa rehabiliatation na reconciliation long ol cumunity em ol i wok long bungim heve long pait namel long ol militia blong Guadalcanal na Malaita.
Australia Agency for International Development Humanitarian na Emergency Assistance program, em wanpelahan blong Australia gavman i givim despela moni blong despela wok.
Project manager, Judi Pattison i tok despela wok oli laik mekim i blong halivim ol community oa pipal long wokim ken ol haus blong ol i bin bagarap long ol pait namel long ol laen wanpisin long Guadalcanal.
Em bai i halivim ol tu long givim ol wok na moni long ol project em bai oli wokim.
Ol ofisa blong Environment long Cook Islands i tok lukaut olsem, Rarotonga nau i wok long wari, long wanem, ekonomi blong em i wok long go antap moa na planti turis i wok long lukluk raun long kantri.
Long pinis blong dispela yiar, 70 tausen turis bai lukluk raun long bikpela ailan, na dispela igo antap moa long 20 tausen winim yiar igo pinis.
Chief Executive blong Turism long Cooks Islands, Chris Wong i tok olsem, dispela bisnis blong turism i wok long go antap, i min olsem, oli mas lukluk long waste disposal na ol kain samting olsem pawa blong lait.
Defence white Pepa.
Tasol, Defennce mausmaus bilong Oppositon- Stephen Martin itok, em bai larim tu rait bilong lukluk na was gut long ol rot oli usim na lusim moni longen.
Ol kantri blong wol husat bai i givim halivim igo long East Timor, i statim pinis tupela-de miting long Brussels blong glasim wok halivim blong ol na wokim plan blong ol long wanem samting long mekim long wokobaut blong East Timor long kamap full independence.
Ol halivim blong ol i kamap long moa long wan-billion dola olgeta.
Ol ofisa blong samting olsem tripela-ten kantri na ol international body, olsem Wol Benk, i stap long despela miting, em European Commission, em bikpela laen blong despela European Union husat i gat fiftin kantri i memba longen i bin go pas longen.
United Nations Transitional Administrator long East Timor, Sergio Vierio de Mello, i tok miting blong ol donor kantri bai i makim wanem ol important political aidia bai oli wok bihaenim long despela territory.
East Timor bai i kisim full independence sampela taim long pinis blong yiar bihaen.
European external Affairs Commissioner, Chris Patten, i bin tokim miting olsem i gutpela long ol donor kantri long putim tingting long wanem ol wok bai oli wokim long transiton taim na long bai East Timor bai i olsem wanem bihaen long Independence.
East timor foerign Minista long transitional gavman, Nobel peace prais winner, Jose Ramos Horta i bin tok-hamamas long tok blong Mr Patten na tok em i laik wok-bung klostu wantaem E-U.
Interim Gavman bilong Fiji itok, em iwok long tingting stretim gut nem bilongen insait long Commonwealth insait long wanpela meeting Commonwealth Council.
Commonwealth long igo insiat long kantri long despela wik na wok bung wantaim em.
Ol ibin rausim pastaim Fiji long inoken istap insait long kivung bilong Commonwealth- bihainim Ku long mun May- tasol Commonealth bai mas lukluk pastaim long ol heve long Fiji.
Interim Foren minista, Kaliopate Tavola- itok, bihain long larim despela mausman bilong Commonwealth- justice Pius Langa, Fiji igat laik long kamapim sampela gutpela samting insait long Commonwealth.
Wanpela toktok ikam long Commonwealth itok, Justice Langa bai bungim ol bigpela political parti wantaim tu interim gavman nau na ol memba bilong olpela coalition gavman ol ibin rausim pastaim.
Commonwealth Secreatary General - Don McKinnon itok, em igat wari yet long ol heve insait long Fiji.
Regional Sea of Moni em military bilong Australia bai usim insait long narapela tenpela yar em inap long 23 billion dolla.
Defence White Pepa ibin tokaut olsem ol mas apim narapela 500- million dolla insait long narapela moni yar.
Moore itok-Australia ilaik stretim gut ol defence wokbung bilongen wantaim Indonesia- na em ilaik igo lukluk raun long Indonesia long statim despela wok.
Polis bilong Indonesia ibin pulim kalapusim wanpela niusman bilong Switzealand insait long West Papua Provins bilong Indonesia- em bipo yumi save kolim Iraian Jaya.
Neue Zuericher Zeitung niuspepa insait long Zurich long sarere- faivpela de bihain tasol long em ibin igo kamap long Jayapura.
Polis itok oli painim em ibin wok long kisim ol piksa na iwok long raitim ol stori ol wok na tingting bilong ol lain isave sapotim independence bilong West Papua ibin wok long kamapim.
28) ol narapela insait long wanpela rumgad em inogat toilet longen.
Ol loia bilongen ibin askim polis long tingting long salim em igo bek long kantri bilongen hariap bilong abrisim ol wok bilong igo ikam long ol kot.
Tasol polis itok, emi ibin brukim ol rul insait long visiters Visa bilongen olsem na ol bai bihain lo bilong Indonesia long kotim em.
Chief Magistrate- Salesi Temo ibin larim despela fopela man long baim rumgad bihain long emi harim ol toktok bilong ol antap long Nukulau ailen -klostu long bigtaun- Suva.
Despela lain ol ibin larim ol long baim rumgad tete long morning -em long, olpela director bilong Fiji Intelligence Service- sapota bilong ku- Eroni Lewaqai na Villame Sausauwai.
Ol lain loia bilong ol despela lain ibin toktok strong insait long kot olsem- ofis bilong director bilong Pablic Prosetution ino bin igat inap ol samting long soim olsem ol despela lain ibin kamapim pasim bilong bagarap gavman.
Wanpela loia bilong ol despela lain- Kini Marawai itok-insait long ol hap pepa em ofis bilong Director bilong Pablic Prosecution ibin salim igo long kot longen, ino bin igat ol signature long ol.
Ol niupela sas ol ibin sasim ol despela man - em long ol sas bilong istap bung wantaim taim lo i tambuim ol, toktok wantaim ol pipol na oli planim bodi bilong wanpela wanwok bilong ol long graun bilong parlimen.
Ol ibin larim ol despela fopela man long baim kot long 50 dolla na oli askim ol long ol mas igo soim pes bilong ol long ol polis stesin klostu long ol long olgeta trinde na maskim long toktok wantaim ol withness bilong ol prosecution.
Ol ibin sukurim despela kes blong ol igo inap long namba 20 de bilong despela mun Decemba.
Nau yet, praim minitsa bifo oli bin rausim, Mahendra Chaudhry ibin sutim tok long decision blong kot long larim ol despela man i baem rumgat oa bail na tok longen olsem em itok-despela i mekim wok long judiciary na legal system bilong kantri olsem fani or smating bilong lap longen.
Wanpela olpela kamando i winim pinis kot keis agensim Britain, husat i bin traim stopim long oli noken putim aut wanpela buk i toktok long wanem ol samting i bin lukim na bungim insait long Iraq, long 1991 Gulf War.
Mike Coburn blong New Zealand, i bin stap wantaim British Special Air Services na i bin wanpela memba blong Unit Bravo Two Zero.
Tripela memba blong ol i bin dai na ol soldia blong Iraq i bin holim kalabusim na paitim tripela.
Gavman blong Britain i bin traim long noken putim aut dispela buk long High Kot long Auckland.
Tasol, Justice Peter Salman i bin tok, dispela agrimen Britain i bin fosim Mr Coburn long sainim, ino oriaet aninit long lo, olsem tu dispela armi blong Britain i orderim em long sainim.
Long capital blong Philippines, taim ol polis i wok long redi long ol bung pipal i holim long taim kotcase blong rausim President Jospeh Estrade long Senate, i stat, ol otoriti i wok long strongim ol security long Manila.
Oli tok, bai oli noken larim ol birua oa opposition laen long plan blong ol long sanap raonim Senate building, we President bai i facim namba-wan impeachment trial long asia, tumora.
Estrada i wok long facim sas long corupsen, na bribery oa em i ksim pei i kam long sampela laen bai em i ken halivim ol na ol laen i birua blonem na i sapotim em i tok bai oli bung na demonstrate autsaet long Senate.
Samting olsem wan-tausan polis bai i wok raon long graon blong senate building blong sapotim narapela tu-hnadret marine, em oli save wok oltaim long security long Senate haus.
Sapos tu-third majority long twenti-tu memba blong senate i mekim decision olsem em i guilty, bai oli rausim Mr.
Estrada long wok blongem olsem lida oa President blong Philippine.
Ol arapela sas em i wok long faciom tu em long betrayal long publik truast na tu long culpabale vialation blong constitution.
President i tok em ino bin kisim moni i kam long gambling syndicate oa ol laen i save brukim loa long pilai laki, long wanem oli no save peim takis igo long gavman.
National Boradcsater- ABC bilong long skelim narapela 37-million dolla igo longen.
Michelle Brown ripot olsem- ABC Bod ibin tokaut long tingting bilongen long askim federal gavman long despela moni.
ABC ibin stopim wanpela stopwok- siaman bilong Bod - Donald Macdonald- ibin ikam aut long wanpela bod meeting bilong tokaut long despela askim bilong ol long kisim sampela moa moni.
Em itok- despela moni oli askim longen- bai halavim fopela niupela tingting oli tingting long kamapim insait long regional na rural eria bilong kantri, bisnis na finance, childred na education long rediod na televison na ol niupela rot bilong salim na kisim ol toktok.
Emi laikim tu olsem- Gavman imas rerem despela moni hariap.
Managing Director- Jonathan Shier itok- ol bai inoken usim despela moni long stretim ken olpela ABC istap pinis nau.
January long olgeta divison.
Redio Australia emi hap bilong International Netwok bilong ABC.
Solomon Islands Gavman i tok tingting blongen long apim namba blong ol ministry long 19 igo antap long twenti, i blong halivim kantri long mekim ol wok blong wokim gut ken ples na sindaon blong pipal.
Em i bin wok long bekim ol strongpela toktok, wanpela memba blong Parliament, Alfred Sasko i bin sutim longen olsem despela narapela ministry ken bai i kamapim moa heve ken long gavman long lukautim long moni.
Wanptla tokman blogn Gavman, John Asipara, i tok oli needim despela niupela ministry long lukautim bikpela wok long wok blong belisi oareconciliation, reconstruction na rehabilitation long kantri.
Asipara i tok kain belhat em i wok long stap bihaen logn ol pait namel long laen wanpisin, i strongim tingting long Solomon Islands i mas wok hat long mekim ailan i go bek olsem bifo bai pipal i stap gut na em i gat need long wokim gut sindaon na kantri bai pipal i sindaon gut na peace bai i stap oltaim ken.
Tasol em i tok tru niupela ministry bai i needim ken sampela moa fund i kam long gavman, ol gutpela samting oa benefit niupela ministry bai i kamapim long wok blongen, bai i gutpela na bikpela moa yet, na moni em bai kostim em liklik samting.
Asipara i tok kantri i mas ofa long wanem em i lukim long em i wok longen blong stretim sindaon na kantri.
Bikman blong Australia ami i tok tingting blong Australia Gavaman long apim moni blong difens inap long 23 bilion dola long narapela tenpela yar, ino bikpela tumas.
Leftenan-General Peter Cosgrove i tok ol samting ibin kamap long East Timor i kamapim nau ol tingting wari blong sekuriti.
Ausraliaiken strongim ol wok gutpela wok blong em long rijon.
Australia iken mekim wok blong ol na kam bek long ples na nogat bagarap i kamap long ol.
Cairo, long toktok long ol wei bilong statim ken ol wok na toktok bilong pis oa gutpela-sidaun wantaim Israel, bihain long ol pait na trabel ibin kamap moa long tenpela wik.
Egypt bihain long ol dispela toktok, i save holim ol toktok olgeta taim wantaim Presiden Mubarak.
Mr Mubarak em i bikpela Arab lida tru, husat i wok olsem namel-man insait long wok na toktok bilong bringim pis namel long Israel na Palestine.
Australia Maritime Union i bin tok dispela tingting blong Australia gavaman long givim moa moni igo long defens ino bin luksave long nid blong imas gat gutpela bajet blong ol sip blong karim kako.
Union i tok, Australia i ken givim ol soldia ol taraipela samting bilong pait olsem Termninator Two, tasol sapos ol kako sip ino sapotim ol dispela soldia long kaikai, ol bai dai pastaim long oli ken sutim birua bilong ol.
Ekting Nesanal Sekretri bilong Union, Paddy Crumlin, i tok America i save gat strongpela bilip long ol wok blong ol bikpela kako sip na ol boskru blong en, tasol gavaman blong John Howard i wok long haitim het blong em long wesan na ino laik luksave long wok blong ol.
Kos blong kamapim wok blong ol sip raun long nambis blong Australia inap long 40-milian dola.
Emi tok, oli nap rereim 40-bilian dola blong difens, tasol oli nonap painim 40-milian dola blong ol kako sip.
Crumlin i tok dispela emi rabis wok politik tru em bai noken halvim pipal.
Em i tok sapos oli gat bikpela tingting long strongim difens, oli mas tingting strong tu long Australian shipping.
Insait long nius bilong pilai soka.
Anda 17 tim bilong Australia ibin kikim 30 oa tripela-ten gol taim ol ibin wilwilim Amerikan Samoa insait long wanpela kulaifaim gem bilong Wol Kap insait long Samoa.
Tim bilong Amerikan Samoa ino bin kikim wanpela gol.
Terry Smith ibin kikim eitpela gol bilong Joeys bilong Australia.
Dispela sko ken.
Australia 30 gol na Amerikan Samoa, Nil.
Ol toktok namel long ol minista bilong Australia na Indonesia, em ol ibin pasim bipo, bai kamap insait long Canberra tete.
Niusman Graeme Dobell i ripot olsem Australia i wok long wet yet long lukim hamas minista bilong Indonesia bai stap long dispela miting long Palamen Haus.
Ol koros na tingting-nogut namel long tupela kantri ibin mekim Indonesia i pasim ol dispela toktok long mun Oktoba.
Indonesia bai stap long dispela miting.
Wanpela guria, strong blong en namel long 6.
Richter Scale, i bin kamap ken long Papua New Guinea, tasol i nogat ripot yet sapos ol samting na pipol i kisim bagarap long en.
Geological Survey Organisation bilong Australia it ok, depsela guria i bin kamap samting olsem 70 kilomita long not-is bilong Rabaul long East New Britain Provins.
A-F-P nius ajensi i tok makim ol ofisal long Rabual long tok olsem, oli kisim sampela ripot long graun i bruk.
Long mun igo pinis, tripela bikpela guria i bin kamap long despela hap yet.
Wanpela seismologist i tok, despela guria nau tasol i liklik tumas, olsem na bai oli noken givim tok lukaut long pipol long lukaut long tsunami oa tidal wave.
Jastis Minista biong Australia, Amanda Vanstone, i tok em i hamamas long Australia polis long wanem em i mekim gutpela wok bilong painim aut na rasuim ol drag ikam long ol narapela kantri.
Polis bilong Holland i bin painim aut wanpela hait bisnis bilong salim ol drag na rausim planti ol amphetimine, cannabis na planti kes moni.
Oli bilip olsem planti long ol despela drag ol i bin laik salim igo long Belgium, Australia na Britain.
Senator Vanstone i tok oli givim aut pinis sampela warant oa long ol polis long painim aut ol hait bisnis long drag.
Em i tok ol hait samting Australia polis i bin bungim i bikpela samting long halavim polis bilong Holland long pasim despela hait pasin bilong salim drag na moni igo-kam.
New Zealand Foren Minista i tok New Caledonia i abrusim pinis ol ol heve na trabal em i wok long gohet nau long sampela narapela Pacific ailan kantri.
Mr Goff i go pas long wanpela deligesin em i gat 14 memba long en, em i raun nau long Pacific bilong luksave long ol samting i wok long kamap.
Em i tok bikpela astingting bilong dispela raun bilong grup bilong em, em long strongim ol wokbung namel long New Zealand na New caledonia.
Bihain long em i bin bungim ol kain heve na trabal long 1980s, ol lain i laikim indipendens na ol lain ino laikim indipendens, i bin sainim pinis wanpela agrimen oli kolim Matignon Accords wantem French Gavman.
Dispela Matignon Accords i bin rereim rot bilong bikpela otonomi.
New Zealand deligesin nau i raun long Vanuatu, Tonga na Niue.
Praim Minista blong New Zealand, Helen Clark, ino wanbel wantem wari blong Australia long wei New Zealand gavaman i ronim difens blong en, na i tok em ino laikim narapela kantri long tokim em long wanem samting em i mas mekim.
Ms Clark i tok i gat sampela lain yet i stap long New Zealand em i save laikim tok yesa tasol long Australia.
Emi tok Australia na New Zealand tupela independent kantri, na ino olsem wokbung bilong tupela i olsem namel long liklik brata na bikpela brata.
Canberra dispela wik, i tok ol defens wok blong New Zealand i narakain tru long Australia long planti samting na sampela taim Australia i save kirap nogut long wanem samting New Zealand i nogat.
Dispela pepa blong Australia ibin tok olsem New Zealand i bilif em ino nidim ol gutpela efos na nevi.
Australia ino wanbel longdispela tingting na em bai sori sapos New Zealand ino tingting long em i mas igat yet sampela strongpela efos na nevi blong em.
Brisbane na Honiara, stat long Desemba 13 igo inap long Jenueri 17 long yar bihain.
Krismas na Niu Yar.
Mr Zoleveke i tok, dispela balus bai kirap-lusim Brisbane bilong go long Honiara long olgeta Trinde moning na kam bek long sem dei.
Em i tok olsem, i tru dispela ron bilong balus ino kamap long gutpela dei long wik, tasol dispela em i wanpela dei tasol we Qantas iken halivim Solomon Airlines long en wantaim ron bilong balus.
Ol ofisel blong helt long Palau i bin toksave kwik long ol turis igo long kantri long noken wari, bihain long kamap blong sik dengue fever.
Bikpela helt ofisa blong Palau, Celeb Otto, i bin tok ol turis em oli go lukluk raun long Palau i noken wari long kisim dispela sik.
Palau i bin painim aut olsem 28 pipol i kisim dispela sik dengue fever em moskito i save kamapim stat yet long mun Julai.
Septemba na stat blong dispela mun, Dokta Otto i bin tok ol trabel blong dispela sik nau i luk olsem i wok long go daun.
Em i tok ol hotel na ol narapela kampani em oli save lukautim ol turis, i wok long wuas gut long noken larim ol natnat i karim dispela sik igo bikpela.
Ol sivel eviesin eksiden investigeta bilong France i tok, long pinis bilong dispela mun, bai ol i tokaut long risal bilong wok-painim bilong ol long wanpela helikopta ibin kres long wik igo pinis long New Caledonia na kilim sevenpela pipol.
Sif investigeta Nicolas Rallo i tok, dispela ripot i bihainim ol toktok na evidens em ol investigeta ibin kisim.
Dispela helikopta bilong maining kampani ibin kres long Novemba 28 long ol mauden long bikpela Noumea ailan.
Ol ibin salim wanpela bisnisman bilong Amerika igo long kalabus inap long 20 yar bihain long wanpela kot bilong Russia ibin painim olsem em ibin mekim ol spai-wok.
Loya bilong Edmond Pope i tok, Pope ibin save em bai go long kalabus na i redi long dai long wanpela kalabus kemp long Siberia.
Gavaman blong Solomon Island i hamamas long ol nupela tingting insait long tred agrimen bilong Spearhead Group, we em bai lukim ol samting igo insait nating na nogat takis, na tu we em bai salim ol samting igo long narapela Melanesian kantri na i nogat takis.
Dispela i bin bihainim wanpela miting blong ol tred ofisel ikam long foapela Melanesian Spearhead Group, olsem long Papua New Guinea, Fiji, Vanuatu na Solomon Islands long Port Moresby.
Hetman blong delegaisen blong Solomon Islands, Heinz Vaekesa, i bin tok dispela tingting i blong larim ol samting ol MSG memba kantri i kamapim iken ikam insait nating na nogat takis long ol.
Ol ofisel i bin tok orait olsem Papua New Guinea na Fiji bai stat bihainim dispela sistem long yar 2003, na Vanuatu na Fiji bai stat bihainim em long yar 2005.
TOKTOK NAMEL LONG AUSTRALIA NA INDONESIA I GOHET LONG CANBERRA.
Ol miting i wok long gohet nau long Canberra namel long Australia na Indonesia.
Insait long ol dispela miting, Australia i wok long tokaut klia long ol bikpela na nambwan samting tupela kantri i gat oa i wok wantem long ol.
Faifpela Gavman Minista bilong Indonesia nau i stap long Australia Paliment Haus insai tlong miting oli kolim, Ministerial Forum, em oli no bin nap long gohet long ol tripela taim bipo long wanem sampela heve i save kamap namel long tupela kantri.
Pastaim long miting, Australia Foren Minista, Alexander Downer, i bin tokim Paliment olsem, oli mas traim na stretim ol belheve wantem Indonesia em trabal long East Timor i bin kamapim.
Em i tok Australia i gat ol wankain wari long sekuriti na divelopmen wok wantem Indonesia insait long dispela rijen.
Territorial integrity oa rait bilong Indonesia long stap olsem wanpela kantri em yet, wantaim ol teritori bilong em, em Australia i respekt na sapotim - sanap strong bilong en na respekt long rait bilong pipal bilong en - em i bikpela samting insait long wokbung namel long tupela kantri.
Mr Downer i tok Australia i laik kirapim wanpela nupela difens wokbung wantem Indonesia, bilong larim tupela kantri i wokbung long ol sekuriti bilong rijen.
Em i tok wokabaut bilong Indonesia ikam long democracy bai min wokbung namel long tupela kantri bai kamap gut na i stap long longpela taim bihain nau winim taim bipo.
Australia Foren Minista i tok insait long dispela yar igo pinis, ol tred wok namel long tupela kantri i bin go antap long 8-pesen na moni oli gat insait long dispela tred wokbung i napims 5-point-3 bilian dola.
FRAIDE DISPELA WIK BAI KAMAP WANPELA BIKPELA DE LONG SOLOMONS PEACE.
Fraide dispela wik ating bai nap kamap wanpela bikpela de tru long peace process bilong Solomon Islands.
Niusman Sean Dorney i ripot olsem, ol komanda bilong militia grup em i bin tekova long ol wok bilong lukautim Honiara faifpela mun igo pinis - em long Malaita Eagle Force - oli wok long hope ol bai bungim wantaim gan bilong ol sapota, bihainim tok orait bilong givim bek ol samting bilong pait.
Komiti bilong M-E-F oli kolim, Demilitarisation Committee, i askim pinis ol wanwan memba bilong en em oli holim yet ol gan, long givim ol dispela gan bek long ol komanda tumora.
Bai oli bungim wantaim ol dispela gan long armoury oa ples bilong ol samting bilong pait long polis hetkuota long Rove, klostu long Honiara, redi bilong karim igo long Auki, biktaun bilong Malaita Provins.
Aninit long tok orait oli bin sainim long Townsville, oli kolim, Townsville Peace Agreement, International Peace Monitoring tim bai mas inspektim ol dispela samting bilong pait pastaim long oli putim insait long ol containers oa ol taraipela bokis na karim igo long Auki.
Taim oli bin makim bilong ol militia i givim bek ol gan, oli bin surukim ken wan wik igo pinis na bai pinis olgeta nau long Tunde.
Siaman bilong Peace Monitoring, Sir Peter Kenilorea, i askim ol man husat i wok long holim gan yet long usim dispela taim namel long nau na Tunde, long givim ol bek.
Em i tok komuniti i stat wari long wanem planti man em oli go dring na spak i wok long holim yet ol gan.
Vietnam ibin tokim Amerika long wuas long ol kondrak wokmanmeri bilong Vietnam insait long Amerikan Samoa.
Long pinis bilong mun igo pinis, elevenpela Vietnam kondrak wokmanmeri ibin pait wantaim ol lokal wokmanmeri long wanpela kolos fektori em wanpela kampani bilong Korea i papa long en.
Wanpela meri bilong Vietnam, krismas bilong em 21 yar, ibin lusim wanpela aie bilong em insait long dispela pait.
Sampela wokmanmeri bilong Vietnam ibin sutim tok long papa bilong dispela kampani long statim dispela pait, taim em ibin larim ol lokal wokmanmeri bilong em long paitim ol bihain long ol ibin igat belheve wantaim kampani.
Le Van Bang, long wok wwantaim Stet Dipatmen na Labour Dipatmen bilong Amerika long lukim olsem ol i wuas long rait bilong ol dispela wokmanmeri na lukim olsem ol i sef.
Vietnam ibin salim wanpela delegesin tu long painimaut wanem samting ibin kamap.
Long dispela taim, igat 246 kondrak wokmanmeri bilong Vietnam i save wok long dispela fektori em wanpela kampani bilong Korea i papa long en.
Insait long West Papua, samting olsem tripela pipol dai pinis long ol pait ikam long lain i laikim independen, taim oli kirapim pait long wanpela polis stesin.
Mark Bowling i ripot olsem dispela pait ibin kamap klostu long biktaun Jayapura, em ol skul-sumatin yet ibin mekim taim oli iusim ol samting blong pait blong ples.
15-kilomita longwe long Jayapura.
Ol sumatin i blong Womena, wanpela taun istap long hailens blong provins.
Polis i tok oli bin putim paia pastaim long tupela stua na bihain igo insait long polis stesin na brukim hed blong wanpela ofisa wantaim tamiok.
Pait blong ol ibin kamap wanpela wik bihain long polis ibin askim olsem oli mas pulim daun olgeta independent flag blong ol long olgeta hap blong provins.
Dispela tingting ibin mekim ol lain igat bikpela tingting long independens i koros tru.
Oli arestim pinis wan-handret pipol em oli ting istap insait long dispela pait.
INDONESIA-AUSTRALIA MITING I TRAIM KAMAPIM GUT WOKBUNG.
Australia na Indonesia i pinis nau ministirial miting bilong tupela long Canberra.
Long dispela miting, tupela kantri i bin tok orait long tingting bilong kirapim wanpela nupela grup em bai oli kolim long, Western Pacific Forum.
Niusman Graeme Dobell i ripot olsem, tupela kantri i bin tok dispela miting, em i bin kisim tupela de, i bin wanpela gutpela samting tru bilong kamapim gut wokbung bilong tupela.
Indonesia i tok dispela grup Western Pacific Forum, bai bringim em yet long sanap bung wantem Australia, East Timor, Papua New Guinea, New Zealand na Philippines.
Foren Minista bilong Indonesia, Alwi Shihab, i laik lukautim nambawan miting bilong dispela nupela forum bilong sikispela kantri.
Em i tok grup ia ino bilong kamapim tasol moni oa stretim politik, nogat.
Tasol em bai makim tu kalsa na sosal wokbung bilong ol dispela kantri.
Foren Minista bilong Australia, Alexander Downer, i bin endorse oa halvim aidia bilong Indonesia long kirapim Western Pacific Forum.
Mr Downer i bin tok insait long nambawan tri mun bilong yar bihain, em bai gutpela sapos oli suwim dispela aidia i gohet moa, long wanem em i wanpela constructive oa gutprla aidia bilong kirapim gutpela wokbung.
AUSTRALIA BAI APIM WOK BLONG PIS-KEEPING LONG SOLOMONS.
Australia Praim Minista, John Howard, i soim tingting pinis olsem, Australia bai mekim peace-keeping wok blong en long Solomon Islands, igo bikpela moa.
Mr Howard i tok, em i bin wanpela long ol samting Gavman i bin tingting long en taim em i bin wokim kamap Defence White Paper blong em.
Em i tok, em i wanpela tu long ol as-tingting long strongim wok blong ami.
Tasol em i tok, em ino lukim Australia olsem wanpela polisman blong rijon.
President blong Philippine, Joseph Estrada, ino laik toktok long ol strongpela toktok oli sutim long em taim em i kamap long kot long namba wan de, blong bekim ol sas long korapsen.
Taim oli bin askim em long nupela evidens agensim em, Mr Eastrada i bin tokim ol niusman olsem, em bai larim ol loia blong em i toktok.
Proseksan i bin kolim Estrada stilman, na bos blong ol stil-man long Fode, long stat blong kot keis blong em.
Sapos kot i painim em i rong, bai oli rausim em long wok blong em.
Oli sutim tok long em tu long igat wanpela hait bank akaunt blong haitim moni blong em long en.
Environment lobby group, Greenpeace i tok welkam long tingting long refomim despela Nuclear Free Tasman Flotilla, faivpela yiar bihaen long ol campeign blongen agensim ol French Atomic Test long Mururoa Atoll.
Greenpeace i tok em bai i givim sip blongen, TIAMA igo long protest long kain long mekim dispela Australia-Pacific region i kamap nuclear region.
Em i tok gutpela example long despela em long ol sip i wok long karim plutonium fuel i kam long Europe blong go long Japoan, i save ron igo insaet stret long ol Exclusive Economic Zones blong sampela Pasifik ailn kantri.
OL PIKININI BILONG SOLOMONS BAI NOKEN KISIM TOI GAN PRESENTNogat pikinini bilong Solomon Islands bai kisim wanpela toi-gan present dispela Krismas.
Niusman Sean Dorney i ripot olsem, aninit long Townsville Peace Agreement, em i holim bek ol pait namel long tupela militia grup long kantri, Paliment long Honiara i bin oraitim wanpela loa em i tambu long salim ol kain kain toi-gan.
Dispela loa, oli kolim Firearms and Ammunition Amentment Bill i tambu long wokim, salim, bringim, holim na usim ol toi-gan long olgeta hap bilong Solomons.
Solomon Islands Polis Minista, William Haomae, i bin tokim Paliment olsem, dispela loa i tambu long ol air guns, air rifles, air pistols na ol toi.
Em i tok olsem long taim bilong crisis oa pait, sampela yut i bin usim ol dispela toi-gan bilong mekim pipal i poret na bihain oli wokim ol kriminal pasin.
Dorney i tok, wok bilong bungim na rausim ol gan stret, narapela samting em Townsville Peace Agreement i toktok long en, nau i kamap orait liklik.
Andrew Nori, mausman bilong Malaita Eagle Force i tok, 90-pesent long ol samting bilong pait em ol M-E-F militant i bin holim, nau oli givim pinis igo long ol komanda oa igo bek long polis.
Taim oli givim long ol militan long givim bek ol gan bai pinis long wik bihain.
International Peace Monitoring Team em Australia i go pas long en, i wok long wuas long dispela wok bilong kisim bek ol gan.
Gavman blong New Zealand i tingting long stat long larim tasol 200 pipal blong Tonga, igo insait long kantri long wan wan yar.
Dispela tingting, em Foren Minista blong New Zealand Phil Goff i bin tokaut long en, bai mekim Tonga i wankain olsem Cook Islands, Niue na Tokolau, we pipal i fri long go insait long New Zealand, na Samoa, we oli putim mak long hamas Samoa pipal iken igo lukluk raun long New Zealand.
Mr Goff i tok, ino gat mak oli putim long namba blong pipal blong Tonga igo insait long kantri.
Igat 31-tausen ol pipal blong Tonga i stap pinis long New Zealand.
Nau yet, Mr Goff i tok, ating New Zealand bai mekim strongpela toktok long Indonesia, bihainim ol wosip blong en i bin bung klostu long West Papua, na dispela i kamapim poret olsem, bai oli usim ami blong pasim ol pro-indipendens lain.
Mr Goff i tok, New Zealand i wok long wuas gut long Indonesia.
Faivpela polis-man blong Indonesia wantaim tu wanpela bikman bipo blong polis long East Timor, ino laik bekim ol askim blong wanpela tim blong United Nations, long dispela politikal trabel long yiar igo pinis.
Dispela tim blong United Nations nau i stap long Jakarta blongtoktok wantaim dispela faivpela pipal, wantaim tu olpela provinsal polis bos Brigadier-General Timbul Silaen na 17 ol narapela pipal.
U-N i laik toktok wantaimol long dispela trabel na pasin blong kilim dai blong pipal, em ol militia i save sapotim Indonesia i bin mekim bipo na bihain long vot blong indipendens long 30 de blong mun Ogas.
United Nations i bin hope long stat askim ol dispela man olsem ol witnes aste long ofis blong Attorney General, tasol ino gat wanpela long ol i bin kamap.
Ol prosecutor blong East timor, husat i bin go long Jkarta blong stat long questionim ol suspect long ol pait em i bin kamap long yiar igo pinis, i wok long hope bai ol key suspect na witness husat ino bin kamap asde bai oli askim ol long ol samting, bai i kamap tede.
Ginny Stein i ripot olsem namel long ol pipal em oli no bin kamap asde, em long olpela bos blong polis long East Timor, na tripela senior polis ofisa husat i bin wok long security long taim pastaem long oli bin holim abllot blong independence.
Nem blong olpela bos blong polis long Timor, Timbul Silaen na Liquisa District chief, Adios Salova i stap long list olsem ol suspect.
Ofis blong Attorney General blong Indonesia, na publik bai i noken stap lukim.
Nainpela memba blong UN Transitional Authoreity long East Timor i bin go long Jakarta blong questonim ol witness na suspect.
Despela laen i questionim pinis moa long wan-handret-na-fity pipal long East Timor.
Bihaen long wei, na weit i nap long foapela hawa, asde, lida blong despelalaen, Oyvind Olsem i bin tok em bai i putim aut ken request igo long Attorney-General long em i ken questoinim yet ol witnes na suspect husat i wok long stap long Indonesia long dispela taim.
Oli bin pasim ol samting inap long wan minit long Pearl Habour neval beis long Hawaii tede, blong makim 59 krismas bihain long taim Siapan i bin bomim dispela ples.
The surprise attack on Pearl Harbor and other military bases, lasted two hours with the Japanese sinking or heavily damaging 21 ships, destroying or damaging 320 aircraft and killing 24-hundred people.
Pait Japan ibin kamapim long Pearl Habour na arapela ol militari beis, ibin igo inap long tupela aua, na long en Siapan ibin bagarapim tupela-ten-wan sip na mekim ol igo daun long solowara, bagarapim 320 wo-balus na kilim dai 2-tausen 4-hundret pipol.
Papua New Guinea Paliament igo malolo pinis inap long mun Julai long yar bihain.
Em i malolo bihain long em i bin pass oa oraitim Gavman bajet na wanpela reform bill -- oa wanpela loa bilong kamapim sampela senis long kain politik bilong kantri.
Niusman Richard Dinnen i ripot olsem, ating dispela loa bai pasim kain heve we ol memba i save kalap-kalap nambaut long ol pati na mekim gavman i save senis nambaut planti taim tu, na i save mekim wok bilong ronim kantri i hat.
P-N-G Oposisan na sampela gavman memba em oli bin bruk lusim gavman, oli bin traim long pasim dispela loa, na tu long blokim bajet.
Tasol Oposisan na dispela lain gavman memba i bin gat koros namel long ol yet ken, na bihain Oposisan i bin wanbel nau long sapotim loa.
Olsem nau na planti memba tru i bin vot halvim loa.
Planti pipal i hamamas long lukim dispela loa i kamap na oli tok, em i makim stat bilong nupela kain politik long Papua New Guinea em bai halvim stability long gavman -- oa bai halvim gavman long noken bruk bruk na seksek nambaut.
Tasol Paliment nau i malolo inap long sikispela mun, bilong abrusim narapela pasin long PNG politik em dispela nupela loa bai noken pasim -- na dispela em long no-confidence votes -- oa vot-nogat-bilip em planti i save usim bilong pulim pawa bilong ronim gavman.
Paliment bai statim ol miting bilong en ken long mun Julai, tasol oli nap singautim em bek long sidaun bilong oraitim wanem kain agrimen i kamap long bihain-taim bilong Bougainville.
Polis long West Papua, i bin sut long gan igo antap long West Papua, province blong Indonesia, we ol trabal i wok long kamap, tu oli bin holim kalabus sampela sumatin i nap long sampela hawa bihaen long ol separatist i bin usim ol bikpela bus naif, akis na bonara long kamapim pait igo long wanpela plis stesin.
Tupela polis ofisa na wanpela praivet security gad i bin indai, long ol despela pait autsaet long capital, Jayapura.
Bos blong polis long jayapura, i tok tripela long ol separatist i bin indai tu, taim polis i bin pait bek, wanpela long taim pait i bin kamap stret na tupela i bin dai long taim oli bin go painim ol.
John Rumbiak, husat igo pas long Institute for Human Rights Study and Advocacy long jayapura, i tok polis i bin reidim sampela dormitory klostu long university.
Em i tok oli bin sut long gan antap long kilaut, taim ol ofisa i bin brukim building blong go insaet.
Oli bin kisim klostu wan-handret Papua sumatn igo long sampela polis stesin blong toktok wantaem ol.
Lida blong Cook Islands Party, Sir Geoffrey Henry i tok em i wok long lukluk igo long wanem samting na oli bin rausim Speaer blong Cooks Parliament, Ngereteina Puna.
Sir geoffrey i bin tok longen olsem em bikpela wari, na em bai oli nap kisim igo long kot long givim ruling blongen longen.
Em i toktok long oli bin rausim speaker olsem em i kamapim bikpela heve oa nem nongut long mama-loa blong Cook islands.
Sir geoffrey i tok long mun August, Opposition i bin wanbel wantaem gavman long bung wantaem ol narapela long askim long wanpela sanis long mama-loa blong stretim despela heve, we em bai i mekim Speaker long em yet i putim resignatioon blongen.
Ol sapota bilong indipendens muvmen long West Papua, em yumi save kolim Irian Jaya bipo, i tok sapos ol Indonesian soldia i stat go paitim ol, moa pait bai kamap.
Siaman bilong Papua Kaunsel, Franzalbert Joku, i tok sapos Indonesia ami i stat peibek long ol, dispela bai strongim moa moa yet tingting bilong ol Papuan long pait bilong kisim indipendens.
Mr Joku i tok indipendens muvmen i gat bikpela laik yet long sidaun toktok wantem Indonesia, tasol ol bai stat pait moa na moa yet sapos Indonesia ami i go painim ol na paitim ol.
Mr Joku i tok pasin bilong militari na sekuriti fos long go paitim pipal long Jayapura i min olsem pipal nau bai mas painim narapela wei bilong soim wanem samting oli pilim na holim pas long bel bilong ol.
Em i tok pipal i gat strongpela tingting moa yet nau, winim taim bipo, long gohet long pait, na i tok, yumi stat lukim pinis dispela strongpela tingting bilong ol insait long Jayapura na ol narapela taun long West Papua.
Wanpela human rights grup blong America nau istap long East Timor ibin tok namba wan yar blong East Timor i fri long Indonesia na bikpela tingting blong ol i blong wokim gut ken kantri na dispela ino fri long ol bagarap i kamap long ol pipol.
East Timor em oli bin ronawei long kantri na nau oli laik igo bek, iwok long bungim ol toktok koros olsem ol isave sapotim ol rebel grup isave sapotim Indonesia gavaman.
Protestant na tu ol liklik lain blong China nau istap long Indonesia, tu ibin painim ol yet istap long han blong loa long wanem oli tingting nogut long ol olsem oli hap blong Indoensia gavaman.
Fiji army tribunal usat i wok long harim kotcase blong tripela-ten-nain rebel soldia, em oli tok i bin stap insaet long mutiny long army hedquarta long namba-tu de blong mun Novemba, nau i salim despela case igo long army kot oa Court Martial.
Wanpela toktok blong army i tok oli bin mekim despela decision bihaen long Tribunal i bin studim weight blong ol despela sas.
Oli ting wanpela Court Martial bai i kamap klostu.
OLi no makim yet wanpela de, long wanem oli no makim yet husat ol ofisa bai i stap long despoela Court Martial.
Ripot i kam i tok olsem samting olsem tripela Fiji factory i pas pinis long wanem oli bin wok long isi tumas long bringim in niupela scheme bihaen long despela special trade privilege for Fiji garmnest to Australia agreement i bin expire.
Em i tok tu-handret woka long factory nau i nogat wok, long same taim narapela i bin klos daon, i nap tupela mun, na ating bai i noken op moa.
24 pipol ibin kisim tu bagarap.
Federal Gavaman ino mekim inap ol gutpela samting long lukautim human raits.
Australia long painim nupela ples long stap.
Dispela koros ibin kamap taim United Nations i makim 51 krismas taim oli tokaut long loa long lukautim Human Raits.
Australia gavaman imas mekim moa samting long strongim tingting blong Human Raits.
Immigration Minista bilong Australia Philip Ruddock ibin sapotim wanpela disisen long sukurim kontrak bilong ACM--lain i save ronim Woomera Detention Centre long South Australia--inap long narapela 12-pela mun.
Mausman bilong Jastis long Labor Pati Duncan Kerr ibin mekim strongpela toktok long ol ibin sukurim kontrak bilong ACM na i tok olsem ol i wok long painimaut yet long ol toktok long ol ibin bagarapim nating ol pipol long dispela senta.
Mr Ruddock i tok, taim ol i sukurim dispela kontrak inap long narapela 12-pela mun, dispela i givim moa taim long ol long painimaut gut long dispela toktok long ol i bagarapim nating ol pipol long dispela senta.
The Hague ibin bruk-daun long mun igo pinis.
New Zealand, Amerika na European Union ibin stap long dispela miting, na dispela miting i bilong stretim rot bilong wanpela ministerial miting i kamap long Norway long dispela mun.
Ol i ting olsem bai ol i kamapim wanpela disisen bilong dispela ministerial miting long wik bihain.
Assam, long pait wantaim ol independens rebel husat i kilim pinis moa long 70 pipol insait long dispela mun igo pinis.
United Liberation Front of Assam ibin pasim tripela trak na sutim 28 pipol.
Planti long ol dispela pipol ol ibin sutim, ino bilong Assam, tasol ol i go sidaun long hap.
ULFA em i wanpela long planti asples grup long ol mauden eria long northeast India, husat i wok long pait long kisim self-gavman oa independens.
Wanpela loya ibin kamap na toktok makim tupela long Sydney kot tede na tupela wantaim bai kamap long kot ken long Monde.
Brain Gallagher blong Kastoms ibin tok dispela emi gutpela samting blong ol arapela pipol iken lukim na lainim sapos oli laik stap insait long wankain wok bihain.
Ministri bilong Defens insait long Seoul i tok, bai ol i holim nambatri miting namel long tupela sait bilong toktok long dispela heve long boda-viles ol i kolim Panmunjom long namba 21 de bilong dispela mun.
Kim Jong-Il, long mun Jun.
Dispela tingting blong em ibin bihainim wanpela askim ikam long Florida Suprem kot em i mekim planti pipol i girap nogut, long tok olsem long statim kuik ol wok blong kandem ken ol dispela vout long han.
Dispela ibin kamapim ol toktok koros ikam long Candidate blong Repablic em iwok long wet long kisim wok blong President, George W.
Mr Goh i go bek pinis long wok.
Ol ibin bringim dispela Praim Minista igo long Singapore General Hospital long Fonde bihain long em ibin kisim bagarap long pilai.
PRAIM MINISTA BLONG TUVALU IBIN DAI KUIK TRU.
Praim Minista ibin dai kuik tru, taim emi wok long mekim toktok insait long wanpela krismas pati.
Pacific igat bikpela respek long em.
Oli ting long planim bodi blong Mr.
Ionatana long Tunde long wik bihain.
Lieutenant Colonel Maciu Waqanisau, blong corp of Fiji Engineers, bai igo pas long dispela tim, na bai oli stap long Bougainville inap long sikispela mun.
Bai oli lusim Fiji long Tude, namba 12 dei blong mun December.
British Airways nau igat 25 percent shia insait long Qantas- tasol oli pasim rot bilong ol balus kampani bilong ol narapela kantri long inoken igat bigpela sia moa insait long balus kampani bilong Australia.
Sunday taim niuspepa bilong Britain itok- ol lain bilong grisim bel ibin wok long holim ol toktok wantaim Praim minista bilong Australia- John Howard na Transport Minista bilongen- John Anderson long apim mak bilong ol sia ol narapela baluas kampani bilong ol narapela kantri iken iagt- igo antap long 49 percent.
Despela niuspepa itok- ol minista bilong Australia iwok long lukluk moa long despela tingting- long wanem- oli bilip- Qantas i needim mo moni.
Insait long narapela samting i bin kamap, Fiji Times nuspepa i tok George Speight i bin givim sapot blong em insait long wanpela pas i bin salim igo long Interim Gavman na promis long mekim olketa samting long mekim kantri i kamap oraet ken.
Wanpela long fopela man oli bin lusim ol long kalabus long Nukulai Island long wik igo pinis, i bin givim dispela pas igo long ol authoriti.
Prime Minister blong Australia, John Howard i tok, ol wok pren wantaim Indonesia nau i kamap gut ken.
Long wik igo pinis, gavman blong Indonesia i salim namba wan lain minister blong em i go lukluk raun long Australia.
Dispela i namba wan lukluk bihainim trabel na pait i bin kamap long East Timor.
Oli no save yet long wanem taim tru President Abdurrahman Wahid blong Indonesia bai lukluk raun long Australia, tasol Foreign Minister blong kantri, i tok, ating em bai lukluk raun long mun Februari.
Mr Howard i tok, ol wok pren long bihain taim namel long tupela kantri, i wok long luk gut.
Ol authoriti blong Malaysia i holim pas pinis moa long 60 pipal blong Burma igo insait nating long Burma na dispela em i wanpela bikpela grup tru long holim kalabusim ol long dispela yiar.
Malaysia wantaim Thailand, long northern state blong Kehah.
Wanpela lain, em oli ting ol rebel, i kamapim pinis pait long haus blong governor insait long Indonesia Province blong Aceh, na bagarapim wanpela man.
Ol sekuriti fosis nau i wok long painim ol dispela rebel.
President Abdurrahman Wahid blong Indonesia i tokim pinis ol rebel long oli mas pinisim kempein blong ol long mun Januari, sapos nogat, em bai mekim samting long ol.
Long mun June, oli bin kamapim agrimen long noken pait, olsem blong larim long oli ken holim ol pis toktok.
Tasol moa long 670 sivilian na moa long 120 soldia blong gavman i dai pinis long province, long dispela yiar.
Meri blong man oli bin rausim em long wok blong Prime Minister blong Pakistan, Nawaz Sharif, i tok, famili blong em bai igo bek long Pakistan.
Mr Sharif na famili blong em nau i wok long stap long Saudi Arabia.
Kulsoom Nawaz, husat i bin lusim Pakistan wantaim Mr Sharif na ol narapela famili memba, i tok, oli bin fosim famili long lusim kantri na bai oli go bek taim health blong man blong em i kamap oraet ken.
Sharif famili i bin lusim kantri bihainim militari gavman blong Pakistan i bin tokaut olsem, oli givim marmari pinis long president na oli lusim em pinis long kalabus.
Em i bin stap kalabus stat long taim armi i bin rausim em long mun Oktoba long yiar igo pinis.
Prime Minister blong Solomon Islands i tok, kantri imas tingting blong kirapim wanpela defence fos.
Prime Minister blong Solomon Islands, Manasseh Sogavare, i bin tokim Palaman olsem, oli mas tingting long dispela bilong lukautim sekuriti insait long kantri.
Em i bin tok, Solomon Islands isave paul tru long taim trabel i kamap insait long kantri.
Prime Minister i bin tok, oli mas glasim gut wei oli fomim fos blong kantri, olsem blong mekim em iken stretim ol kain trabel olsem.
Solomon Islands i gat wanpela paramilitari fos, em polis fos istap tu insait long en.
Constitutional Review Commission blong Fiji bai noken harim ol toktok ikam long ku lida, George Speight na ol sapota blong em, long Nukulau Islands.
Niusman, Ofa Kaukimoce i tok, oli bin tokaut long dispea bihain long wanpela grup blong as-ples Fijian i bin givim tingting olsem, em imas harim tu ol toktok ikam long George Speight na grup blong em.
Commission Chairman, Professor Asesela Ravuvu itok, oli no gat tok oraet long harim ol tingting blong Speight oa ol narapela kalabus-man.
Tasol, Ravuvu i tok, oli nap harim tasol ol toktok blong Speight sapos Interim Gavman i tokim ol long wokim.
5-pela pipol blong painim pis blong Indonesia oli bin kalabusim ol long ino bin kisim stretpela tok orait long bringim sikispela-ten faive ol pipol blong Iraq ikam insait long Australia long mun May long dispela yar.
Indonesia island blong Sulawesi.
Kot ibin harim olsem dispela ol man i nidim 5-hundret-tausen rupiah oli bin givim ol long bringim ol ikam olsem oli ken iusim dispela moni long halivim famili blong ol.
Jastis Brain Martin i kalabusim dispela tripela pipol blong painim pis long tripela yar kalabus na narapela tupela long tupela yar kalabus.
Solomon Islands husat igat liklik ekonomi.
Solomon Islands Trade Union Muvmen em i wanpela long ol strongpela union-grup insait long ol Pasifik ailan.
Sampela soldia bilong Australian Defens Fos em ol ibin wok bipo long East Timor ibin igat sik-malaria long bodi bilong ol taim ol ibin kam bek long Australia.
Man ibin raitim dispela ripot, Professor Karl Rieckman bilong Army Malaria Institute i tok, dispela heve i kamap olsem wanpela bikpela salens long ol, long wanem marasin ol i wok long usim bilong sik-malaria long dispela taim, ino inap winim oa pinisim sampela kain sik-malaria.
Insait long narapela samting i bin kamap, Fiji Times nuspepa i tok George Speight i bin givim sapot blong em insait long wanpela pas em bin salim igo long Interim Gavman na promis long mekim olketa samting long mekim kantri i kamap oraet ken.
Wanpela long fopela man oli bin lusim ol long kalabus long Nukulai Island long wik igo pinis, i bin givim dispela pas igo long ol authoriti.
Komisina bilong Fiji Polis Isikia Savua, husat ino long taim igo pinis, oli givim bek dispela wok blong em olsem bos blong Fiji Polis, bai oli askim em long toksave blong wanem na polis ibin wok long rikrutim ol kriminal igo insait long polis fos bilong kantri.
19 de blong mun Mei, maski oli bin gat ol kriminal rekot.
Ratu Talemo Ratakale, ibin autim wari blongem long dispela na em i laikim Komisina Savua long toksave long em long dispela samting.
Indonesia itok, em bai salim polis na soldia igo insait long Aceh Provins sapos ol toktok wantaim ol lain i laik bruk-lusim ol narapela hap bilong Indonesia ino karim kaikai.
Difens Minista, Mohamad Mahfud itok, gavman i redi long salim ol sekuriti fos igo long hap sapos ol lain Free Aceh Muvmen iwok long strong yet long kisim independens.
Em itok gavman bai inoken sukurim taim ken long ol tokorait ol ibin sainim long mun Jun, we ol ibin wok long pulim toktok longen inap long tripela mun i pinis nau.
Ol mausman bilong gavman na ol rebel ibin wanbel long statim ken ol pis-toktok sampela taim long dispela mun, tasol ol ino bin wanbel long wanem taim oa dei stret.
Free Aceh Muvemen ibin wok long pait long mekim dispela hap i kamap wanpela Independent Islamic kantri, stat yet long 1976.
Prime Minister blong Australia, John Howard i tok, ol wok pren wantaim Indonesia nau i kamap gut ken.
Long wik igo pinis, gavman blong Indonesia i salim namba wan lain minister blong em i go lukluk raun long Australia.
Dispela i namba wan lukluk bihainim trabel na pait i bin kamap long East Timor.
Oli no save yet long wanem taim tru President Abdurrahman Wahid blong Indonesia bai lukluk raun long Australia, tasol Foreign Minister blong kantri, i tok, ating em bai lukluk raun long mun Februari.
Mr Howard i tok, ol wok pren long bihain taim namel long tupela kantri, i wok long luk gut.
New Zealand insait long Pasifik.
Ol i wok long kamapim senis nau long wei New Zealand i save givim halivim long ol arapela kantri na ol i ting olsem dispela wok bai pinis long mun Mas long yar bihain.
New Zealand i go insait long Australia.
Australia na kamap bikpela.
Ol dispela toktok i blong kamapim ol tingting blong wanpela tok orait blong bihain taim long ol wok politik na wei gavaman bai wok insait long Bougainville.
Tasol gavaman blong Papua New Guinea na ol lida blong Bougainville ino bin nap long stretim dispela ol bikpela tingting blong independent na moa pawa oa autonomy, na oli bin pasim ken ol toktok inap long yar bihain.
Congress, Joseph Kabui ibin tok Papua New Guinea gavaman ibin abrusim gutpela jans long kamapim ol tok orait long ol wok politik blong ol.
Lotu katolik long Papua New Guinea ibin tok oli bin pasim em long halivim ol pipol em oli bin ronawei long ol pait na trabel long Indonesia provins blong West Papua, em bifo Irian Jaya.
Wutung Villis long boda-mak, tasol ol offisel long provins nau i pasim ol wok blong dispela lotu.
Bisop Boniventu ibin halivim dispela askim blong Papua New Guinea gavaman long luksave long ol dispela pipol olsem ol refugi em oli bin ronwei long ol pait na trabel long West Papua.
Papua New Guinea na United Nations high Komisina blong ol refugi, INO lukautim gut ol refugi blong Papua.
Emi tok ol refugi blong West Papua ino save kisim ol dispela kain halivim olsem ol refugi blong China oa ol kantri blong Asia Africa oa Middle East isave kisim.
New Zealand i go insait long Australia.
New Zealand i go insait long Australia.
Oli bilif wanpela man blong China, husat Polis long Fiji i bin laik holim bihainim bikpela wok polis i bin mekim long painim bikpela drug-heroin i bin go insait long kantri, tupela wik igo pinis, nau i stap long han blong polis long Kiribati.
Wanpela ripot blong Radio Fiji i givim toktok blong lokal polis long tok olsem oli no tokaut yet long nem blong despela man.
Dispela ripot i tok ol Australia Polis Agent bai i kisim balus igo long Kiribati klostu long toktok wantaim dispela saspekt.
Ol prosekuta bai traim long kisim bek dispela man blong China, taim oli pinisim pinis ol investigaesin wok i kam long Tarawa, we em i save stap.
Asia long Suva.
Praim Minista blong Israel Ehud Barak givim pinis pas long tok olsem em nau i pinis long wok blong em igo long President blong kantri.
Barak i givim pasim blong em long risain igo long President Moshe Katsev.
Praim Minista blong Australia, Malcolm Fraser.
Gavaman ibin girapim dispela detention senta bihain long planti pipol blong ol narapela kantri i kapsait ikam long Australia long painim ples long stap.
Ruddock i tok loa blong kantri i tok olsem husait ol pipol em oli no kisim stretpela tok orait long kam long Australia oli mas holim ol istap, inap taim oli givim ol tok orait long stap, oa salim ol igo bek long ples blong ol.
Prime Minister blong Solomon Islands i tok, kantri imas tingting blong kirapim wanpela defence fos.
Prime Minister blong Solomon Islands, Manasseh Sogavare, i bin tokim Palaman olsem, oli mas tingting long dispela bilong lukautim sekuriti insait long kantri.
Em i bin tok, Solomon Islands isave paul tru long taim trabel i kamap insait long kantri.
Prime Minister i bin tok, oli mas glasim gut wei oli fomim fos blong kantri, olsem blong mekim em iken stretim ol kain trabel olsem.
Solomon Islands i gat wanpela paramilitari fos, em polis fos istap tu insait long en.
Long Nius blong Tennis.
3-1 lid igo long Australia long Barcelona.
4-6 na 6-4.
Constitutional Review Commission blong Fiji bai noken harim ol toktok ikam long ku lida, George Speight na ol sapota blong em, long Nukulau Islands.
Niusman, Ofa Kaukimoce i tok, oli bin tokaut long dispea bihain long wanpela grup blong as-ples Fijian i bin givim tingting olsem, em imas harim tu ol toktok ikam long George Speight na grup blong em.
Commission Chairman, Professor Asesela Ravuvu itok, oli no gat tok oraet long harim ol tingting blong Speight oa ol narapela kalabus-man.
Tasol, Ravuvu i tok, oli nap harim tasol ol toktok blong Speight sapos Interim Gavman i tokim ol long wokim.
Long Northern Territory blong Australia, taim oli bin makim long wokim reilwe-lain namel long Alice Springs na Darwin, i senis ken oa oli surukim igo long narapela taim ken.
Alice Springs we, Australia Praim Minista, John Howard, ol lida blong South Australia na Northern Territory na planti handred pipal em oli bin invaitim ol, bai kamap blong makim stat blong dispela wok.
Tasol, Chief Minista blong Territory, Denis Burke i tokaut pinis olsem nau oli surukim pinis dispela stat blong dispela wok igo inap long pinis blong mun Jenueri long wanem Asia Pacific Transport Consortium ino kamapim wanpela agrimen yet wantaim ol benk long moni blong dispela wok.
Mr Burke i tok em ino hamamas, na em i kamapim heve liklik long ol tasol em no nap kamapim heve igo long dispela wok blong wokim railwei lain.
Ionatana Ionatanahusat ibin dai long wik igo pinis.
Tripela dei bilong soim tingting-sori long em bai pinis tumora, taim ol bai putim bodi bilong Mr Inoatana igo long ples matmat.
Em ibin igo stap long wanpela bung kaikai insait long wanpela hotel insait long biktaun Funafuti long Fraide nait na em ibin pudaun idai.
Ol wok-traim bilong mekim emi kirap bek ino bin wok, na ol ibin tokaut olsem em idai pinis insait long Princess Margret Hospital.
Nem bilong Mr Ionatana bai istap bikpela yet insait long wanpela tingting bilongen long salim Internet Dot TV Suffix igo long wanpela kampani bilong narapela kantri long 50-Million US Dola.
Em ibin marit tripela taim, na emi lusim planti lain pikinini.
Mohammad Mahfud itok, ol lain prosekuta insait long West Papua Provins bai kamapim tingting long bihaintaim bilong faivpela independens lida ol ibin pulim kalabusim wantaim ol sas bilong traim bagarapim gavman.
Em itok, President Wahid i laikim bai oli larim ol dispela lida igo fri wantaim sampela as-tingting long ol wok politik, tasol polis i bilip olsem ol dispela lain ibin kamapim trabel bilong bagarapim gavman na oli laikim ol mas sanapim ol dispela lain long aie bilong kot.
Long wik igo pinis, President Wahid ibin tok, ating i gutpela long em i toktok wantaim ol dispela independens lida na maski long igo het long pait, na emi tok tu olsem tingting bilong holim-kalabusim ol dispela lain ating ino gutpela.
Theys Uluai, hetman bilong Pro-independens Papuan Presidium ibin stap namel long dispela faivpela pipol ol ibin pulim-kalabusim taim ol sekuriti fos bilong Indonesia ibin wok long traim pasim ol trabel insait long Jayapura.
Ol i wok long holim kalabusim ol dispela lain yet insait long provinsal polis hetkota na sasim ol wantaim ol sas bilong traim bagarapim gavman na kantri.
AMERICA SUPRIM KOT BAI STRETIM TINGTING LONG VOT!
Suprim Kot bilong America i stat harim pinis ol kainkain tingting na toktok insait long wanpela kot kes em inap makim husat bai kamap president bilong kantri.
Ol loia bilong Republican George W Bush na bilong Democrat Al Gore, i wok long sakim tok bilong wanpela narapela sapos wok bilong kandim ol vot long han insait long Florida i stat ken oa nogat.
Nainpela memba bilong dispela bikpela kot tru bilong America i bin kam bung wantem na paitim toktok igo-kam inap long 90 minit.
Dispela em i nambatu taim Suprim Kot i bung insait long elevenpela de, bilong harim ol toktok bihainim eleksan bilong makim president.
Suprim Kot i kam bung ken bihain long taim Suprim Kot bilong Florida State i bin tok long Fraide olsem, oli mas stat ken long kandim gut long han, ol planti tausen vot em pipal i bin makim long president eleksan long namba-7-de bilong mun Novemba.
Tasol, bikpela kot tru bilong kantri, em long United States Suprim Kot, i bin vot 5-4 long blokim tingting bilong Florida Suprim Kot long gohet long kandim gut ol vot, long Sarere, bilong larim em i glasim gut na stretim tingting long en.
Solomon Islands husat igat liklik ekonomi.
Solomon Islands Trade Union Muvmen em i wanpela long ol strongpela union-grup insait long ol Pasifik ailan.
OL BIKMANMERI IGO PLANIM IONATANA LONG TUVALU.
Gavman bilong Tuvalu i bin satarim wanpela balus bilong Air Fiji bilong karim ol bikmanmeri igo long Funafuti, biktaun bilong Tuvalu, bilong stap long seremoni bilong planim dai bodi bilong Praim Minista, Ionatana Ionatana.
Niusman Sean Dorney i ripot olsem, pipal bilong Tuvalu, wanpela liklik ailan kantri tru long Pacific, i bin wok long karai sori long Praim Minista bilong ol, stat yet long taim em i bin pundaun nating na idai pinis insait long wanpela bung long Fraide nait igo pinis.
Ol lida bilong planti kantri raun long wol i bin salim tok sori bilong ol igo long Tuvalu pipal, bihainim dai bilong Praim Minista husat i bin lidim kantri inap long 20 mun tasol.
Namel long ol lida husat bai stap long State Funeral tede em long Deputy Praim Minista bilong Fiji, Ratu Epeli Nailatikau, na planti long ol Embeseda na Hai Komisina husat i save stap long Suva.
Ol bai go long Tuvalu antap long wanpela balus bilong Air Fiji.
Mr Ionatana i bin stap insait long wanpela bung wantem bilong Air Fiji long Fraide nait, bilong makim nambawan yar bilong wok bilong dispela balus kampani long Tuvalua, taim em i pundaun na idai pinis.
Deputy Praim Minista, bilong Tuvalu, Lagitupu Tuilimu, nau i kamap Ekting Praim Minista.
Fiji militari i givim pinis pipal bilong Vutia vilis long Rewa provins, sampela spesal pas Fiji bilong larim ol i go painim pis long solwara raun long Nukulau Island.
George Speight na ol sapota bilong en i stap kalabus.
Niusmeri Ofa Kaukimoce i ripot olsem, ami i mekim dispela pasin long wanem pipal bilong dispela ples i save sutim tok long ami na tok em i save pasim ol long go raun long solwara bilong tumbuna bilong ol.
Planti pipal, wantem ol pipal bilong dispela vilis, i save laik go painim pis long Nukulau ailand tasol ami ino larim ol tumas long go, long wanem ku lida George Speight na ol narapela peren bilong en i stap kalabus long hap.
Pipal bilong ples i tok olsem, solwara long dispela hap i bilong tumbuna bilong ol na em i ples we oli save painim pis, na tambu bilong ami i bagarapim dispela pinis long wanem oli no save kisim planti pis tumas nau bilong salim long maket.
Tasol, long miting bilong en wantem pipal bilong ples, ami i bin tokim pipal olsem, oli rereim pinis sampela kain wei bilong stretim dispela heve.
Ami i tambu yet long pipal long noken go long dispela eria bilong painim pis, na tok, oli mas tingting moa long sekuriti wok dispela taim.
Insait long nius bilong pilai-kriket.
West Indies long Hobart.
West Indies ibin autim tupela.
New Zealand bai sukuruim wok bilong ami bilong en long East Timor long narapela 12 mun.
New Zealand ami long peacekeeping force bilong United Nations long East Timor bai go inap long mun May, 2002.
Praim Minista Helen Clark i tok New Zealand i wanbel pinis wantem wanpela askim bilong United Nations long sukuruim taim bilong batalian bilong en long East Timor.
Dispela bai min ol bai wokim namba foa na namba faif raun long wok bilong ol long hap.
000 peacekeepers olketa.
Ol soldia bilong New Zealand i bin stap insait long sampela pait wantem ol militia husat i save sapotim Indonesia.
Insait long wanpela long ol dispela pait, wanpela soldia bilong New Zealand, Private Leonard Manning, i bin dai taim oli wokim wanpela patrol klostu long boda wantem West Timor bilong Indonesia long mun Julai.
Greens Party bilong New Zealand ino hamamas long lukim ken New Zealand gavman i givim ol samting bilong wokim klin wara bilong ol tarangu pipal bilong Tonga, na ino laik fosim Tonga Gavman yet long halvim ol dispela pipal.
New Zealand memba bilong Paliment, Keith Locke, i tok em bai gutpela moa sapos oli bin usim dispela 40-tausen dola oli bin lusim long baim ol simen tangwara, bilong ol femili raun long ples bilong tromoi pipia long Popua, long ol narapela human rait projek.
Em i tok Tonga Gavman bai laik lukim pipol i stap long dispela rabis ples, na ino long drai graun em ol lain oli save kolim nobles i papa long en.
Em i tok ol dispela nobles ino laik givim ol drai graun long tarangu i sidaun long en.
Mr Locke i tok rabis ples we ol dispela pipal i stap long en, i pulap long ol kain kain posin na em ino gutpela long larim pipal i sidaun klostu long en.
Foren Minista bilong New Zealand, Phil Goff, i tok tingting bilong kantri bilong em i op tasol long wanpela tingting bilong kirapim nupela sanap bung oli kolim, West Pacific Forum, em bai karamapim Australia na Indonesia.
Indonesia na Australia i tok pinis olsem ol bai gohet long tingting bilong kirapim wanpela nupela forum, na bikpela astingting bilong en em long kamapim gut wokbung namel long ol kantri long dispela rijen.
Ol narapela kantri husat bai stap insait tu long dispela forum em long East Timor, Papua New Guinea na ating Philippines.
Mr Goff i tok, taim em i go raun long Tonga, em i bin painim aut olsem, ating ol narakain tingting bai kamap long bikpela eria tumas dispela nupela forum bai karamapim, tasol em bai toktok wantaim Australia Foren Minista Alexander Downer long dispela, dispela wik.
Mr Goff i tok sapos forum i ken halvim long promotim gutpela tingting na gutpela wokbung namel long ol kantri, em bai gutpela sapos oli lukluk moa long dispela aidia.
Difens Minista bilong Indonesia, Mohammad Mahfud, i tok ol prosekuta long West Papua Provins bai stretim tingting long wanem samting bai kamap faivpela independens lida em ol i bin pulim kalabusim.
Em i tok, President Wahid i laik bai oli larim ol dispela lida igo fri bihainim gutpela tingting politik, tasol polis i bilip olsem dispela lain i bin kamapim trabel bilong bagarapim gavman na oli laik bai oli mas sanap long kot.
Long wik igo pinis, President Wahid i bin tok, ating i gutpela long em i toktok wantaim ol dispela independens lida na maski long gohetlong pait, na emi tok tu olsem tingting bilong holim-kalabusim ol dispela pipal ating ino gutpela.
Theys Eluai, hetman bilong pro-independens Papuan Presidium i wanpela long dispela faivpela pipol ol i bin pulim-kalabusim taim ol sekuriti fos bilong Indonesia i bin wok long traim pasim ol trabel long Jayapura.
Oli wok long holim kalabusim ol dispela pipal insait long provinsal polis hetkota long Jayapura, na oli sasim ol long treason oa oli kamapim trabal bilong bagarapim kantri.
163 PIPAL BILONG NARAPELA KANTRI I DAI LONG SOLWARA BILONG AUSTRALIA.
Long Australia, ol otoriti i ting wan-handret-na-63 pipal bilong narapela kantri i bin dai long solwara, taim oli traim long brukim loa na kam insait long kantri.
Niusmeri Louise Yaxley i ripot olsem Immigration Minister, Philip Ruddock, i tok ol dispela pipal i bin kam long ol kantri long Middle East.
Oli ting foapela pipal ino dai na wanpela sip bilong Japan i bin kisim ol.
Mr Ruddock i givim oda pinis bai oli mas glasim solwara bilong painim sapos sampela long ol dispela pipal i stap laif yet.
Em i tok Cyclone Sam i bin kamapim bikpela bagarap long solwara taim wanpela sip bilong Indonesia i bin traim long karim hait ol dispela pipal ikam insait long Australia.
Mr Ruddock i tok man bilong Indonesia husat i save wokim dispela hait-wok, i lusim pinis Indonesia long wanem em i poret nogut oli kilim em bilong bekim dai bilong ol dispela pipal.
Tasol Mr Ruddock ino nap tok klia, hau nius long dai bilong ol i bin go bek long Indonesia.
Em i tok dispela bagarap i halvim wanpela tok lukaut bilong Australia gavman bilong traim na mekim kol bel bilong ol pipal husat i laik hait ikam insait long kantri.
Ol lida blong Bougainville i tok bai nogat wok na tingting blong rausim ol samting blong pait long ailan, sapos PNG gavaman ino larim referendum blong independens i kamap.
Niusman Richard Dinnen ibin ripot olsem ol toktok namel long tupela sait ino bin pinis gut long wikend.
Tupela sait ibin wok long traim long kamapim wanpela tok orait long bihain taim na tu wanem kain gavaman Bougainville i laikim long en.
Lain blong Bougainville ibin laikim oli kamapim dispela askim nau na laikim tu dispela askim blong independen istap insait long referendum.
Ol othorati long Northern Marianas i tok, mak blong chemical oli painim insait long Taro na Yam ikam long Tanapag vilis, ino bikpela tumas.
Wanpela maus-man blong Environment Protection Agency, Norman Lovelace i tok, ol dispela painim aut i bihainim ol kain kaikai ol pikinini i kaikaim olsem shellfish, taro na ol yams.
Mr Lovelace i tok, paul tingting long ol mak blong chemical i bin mekim long luk olsem, em i bin bikpela tumas.
Dispela i bin mekim Tanapag Action Grup long tokim ol pipal long noken kaikaim ol dispela taro na yams.
Suprim Kot bilong America i kliarim pinis rot bilong Republican George W-Bush long kamap president bilong kantri.
Em i senisim bek ken wanpela tingting bilong Suprim Kot bilong Florida State em i bin tok oli mas kandim gut ken ol vot bilong eleksan 5 wik igo pinis, long han.
Democrat Al Gore i bin wok long ting wok bilong kandim gut ol vot long han bai daunim 537 vot em Mr Bush i bin wok long go pas long en insait long Florida.
Ol vot long Florida State bai tokaut long husat bai win na go long White House.
Mausman bilong Bush kempein, James Baker, i tok Texas gavana i hamamas tru long tingting bilong Suprim Kot.
Na long dispela taim tu, Gore kempein i tok dispela tingting bilong Suprim Kot, i wanpela tingting em bai noken isi tumas long save gut long en, olsem na ol bai glasim gut.
Oli ting Mr Gore bai mekim wanpela toktok long tingting bilong Kot tumora.
Planti toktok i wok long kam long Democratic Party bai Mr Gore i mas nau larim Mr Bush long winim eleksan.
Indonesia polis bos i tok, ol trabal nau i wok long gohet long Aceh, i save kam tasol long ol rebel husat laikim dispela provins long bruk lusim kantri na kamap indipendent.
General Suroyo Bimantoro i tok lain oli kolim Free Aceh Movement i wok long gohet long kirapim pait, sutim ol man na kidnepim pipal.
Long Mande, President Abdurrahman Wahid i bin sutim tok long Polis na i tok, oli wok long kamapim tingting poret insait long Aceh na dispela i wok long bagarapim nem bilong ol yet.
Oli apim sekuriti wok long Aceh pastaim long taim President Wahid igo lukluk raun long dispela provins long Tunde bihain.
President bai go statim kain Islamic loa oli kolim - Islamic sharia law insait long provins na givim moa long ten milian dola olsem halvim moni bilong ol divelopmen wok.
Olpela komanda blong Papua New Guinea Defens Fos, em oli bin rausim, ibin askim kot tede long lukluk ken long wei oli bin rausim em long wok.
Dispela rong blong en ibin igo wantaim ol toktok olsem Mr.
Kot blong em igo hed yet.
Oli bin iusim kava olsem wanpela kain drink long ol seremoni long olgeta hap blong Pacific inap nau long planti yar pinis.
Dispela jas ibin painim olsem oli mas tok klia gut olsem drag emi wanpela kain samting we oli ken lukim olsem emi gat sampela kain marasin em iken kontrolim bodi blong ol pipol.
Krismas bai gutpela taim bilong hamams bilong ol pablik sevan long Fiji.
Dispela long wanem wanpela toksave i bin kam aut olsem, pastaim long Disemba 25, gavman bai peim ol bek sampela moni em oli no bin kisim taim oli katim pei bilong ol long 12-point-5 pesen long mun Augus.
Interim Kebinet bilong kantri i tingting long peim ol pablik sevan, aninit long tingting bilong Permanent Arbitrator, bihainim wanpela komplen bilong pablik sevis union.
Wanpela toktok bilong Fiji gavman i tok olsem, dispela tingting bai mekim gavman i lusim 27-milian dola.
Solomon Islands Brodkasting Corporation ibin kisim ol toktok blong Mr.
Sampela blong ol ibin wok wantaim gavaman caucus.
SIBC ibin tok Mr.
Sogavare ibin tokaut tu olsem, oli no putim tok save long ol dispela wok long ol nius-pepa na ibin tok dispela bai slowim daun ol wok blong kamapim peace.
Man husat i bin Prime Minister blong New Zealand, David Lange, bai noken igo het wantaim kot keis, em i wok long kamap inap pinis long faivpela yiar, long wanem, kos blong en i wok long kamap bikpela tru.
Dispela kot keis i bin stat bihain long North na South magazine i bin mekim strongpela toktok long rekod blong Mr Lange husat i bin Prime Minister stat long 1984 igo inap long 1988.
Ol publisher oa lain i bin raitim kamap dispela stori i bin tok, em i bin oraet long lo long wanem oli bin toktok long man blong politik.
Tasol ol lawyer blong Mr Lange i bin statim kot keis em i bin stat long High Court igo long Court of Appeal na bihain Privy Council na em i bin salim ol igo bek long Court of Appeal, husat i bin bihainim yet namba wan tingting blong en.
Em i bin stopim dispela kot keis tete long High Kot long Auckland.
President Bill Clinton, i pinisim pinis ol toktok em i bin stap longen wantaem ol political lida blong Northern Ireland.
Tu-na-hap hawa bihaen long em i bin go kamap na holim toktok long Stormont, seat blong province we oli dilim oa sharim pawa long wok blong gavman.
Em i bin go long East belfast nau blong givim keynote speech.
Wantem Praim minista blong Britain, Tony Balir, Mr.
Clinton i bin holim miting wantaem ol lida blong ol protestant Ulster Unionist party, ol Moderatye Roman Catholic SDLP, na Gerry Adams, lida blong IRA political wing SinnFein, i bin kisim 30 minute.
Oli bin holim ol despela toktok blong strongim despela GOOD FRIDAY Accord, em i bin stop ol toktok long kamap, bihaenim demand blong ol unionist long ol IRA i mas rausim ol samting blong ol long pait, tu long askim blong ol Republican long British demilirisation oa britain i mas lusim northern ireland na nogat clear toktom long wok blong lukautim security long bihaen-taim.
Gavena bilong American Samoa, Tauese Sunia, na Lieutenant Gavena Togiola Tulafono, bai tupela kisim mak tru bilong wok long seken tem long wok bilong tupela long nambatri de bilong mun Jenuari long yar bihain.
Gavena i tok, wok bilong givim despela mak bai liklik moa long despela taim, na ol bai askim sampela liklik lain tasol bilong Samoa long stap insait long en.
Ol bai swerim in despela tupela lida insait long wanpela bung lotu.
Ol ibin makim 100-tausen dola bilong wokim seremoni bilong givim mak long dispela tupela man.
Australia Gavaman i kisim tok lukaut olsem, em bai mekim bikpela asua tru sapos emi bilif heve blong independen long WestPapua bai pinis nating.
Papua Kaunsel i tok ol gavaman olsem Australia i noken sidaun arere na wet istap taim ol pait na trabel iwok long go bikpela long provins blong Papua.
Emi tok, Praim Minista Howard na Minista blong em Alexander Downer, tupela wantaim i nogat gutpela save long toktok long wanem rot long politik pipol blong West Papua imas bihainim long bihain taim.
Joku i bilif olsem wanem samting i gutpela long Papua long bihain taim, bai kamap olsem bikpela samting insait long eleksen long Australia long yar bihain.
Kaunsel nau i kamapim ol askim blong em olsem oli mas holim ol toktok stret wantim Indonesia President, Aburrahman Wahid, na United Nations i mas mekim planti moa samting long wok blong em long dispela heve blong ol.
Foren Minista bilong Australia, Alexander Downer, i tok Australia i ting wokbung bilong en wantaim America - em i gutpela na i strong pinis - bai kamap strong moa yet aninit long George W Bush, man husat bai kamap nupela president bilong kantri.
Mr Downer, husat i stap nau long New Zealand insait long wanpela lukluk raun bilong en raun long Pacific, i tok wokbung namel America na Australia bai kamap strong moa yet olsem long sekuriti.
Japan na China ibin tok hamamas tu long win bilong George W.
Praim Minista bilong Japan, Yoshiro Mori, i tok man husat bai kamap nupela president bilong America, George W.
Bush bai kamap wanpela biknem lida.
Long wanpela toktok we em i tokaut long taraipela congratulations bilong en, lida bilong Japan i bin tok Mr Bush i bin kisim gutpela save long ol kain gavman wok taim em i Gavana bilong Texas.
President Jiang Zemin bilong China i kongretulet pinis tu long George W.
Bush husat bai kamap nupela president bilong America, na i tok promis long wokbung wantaim dispela nupela lida bilong kamapim gut wokbung namel long China na America.
Lain oli kolim World Wide Fund for Nature - wanpela environment lain - i putim pinis wanpela tingting em bai mekim Gavman bilong Cook Islands i larim wanpela gutpela environment eria bilong kantri, igo long han bilong wanpela wol envairomen grup.
Dispela wol grup bai lukautim dispela enviroment eria, oli kolim Suwarrow, i kamap wanpela wildlife haven -- wanpela eria we ol pisin na ol narakain abus bai save stap long en na pipal bai noken bagarapim ol.
Planti belheve toktok i wok long kamap namel long gavman na ol envairomen pipal long dispela eria oli kolim Suwarrow, long wanem wanpela kampani bilong Australia i rereim wanpela plen bilong wokim wanpela pearl farm na tuna fishing long hap.
Oli luksave long dispela ailan olsem wanpela gutpela eria tru we ol pisin bilong olgeta hap long wol i save go bilong karim pikinini na painim kaikai.
Ino ol pisin tasol bilong Cook Islands i save usim.
Oli bin tokim wanpela World Wide Fund woksap, em i bin lukluk long samting oli kolim green economics long Rarotonga, olsem sapos oli luksave long wanpela eria olsem em i sapotim pisin bilong olgeta hap long wol, dispela eria ino moa samting tasol bilong dispela kantri, em i samting bilong wol komuniti olgeta.
Solomon Islands Council of Trade Unions i tok em i gat planti paul-pasin oa korapsen i wok long kamap insaet long gavman blong kantri.
28) pipal long despela sikispela mun igo pinis.
Solomon Islands Broadcasting Corporation i givim toktok blong Mr.
Sogavare long tok olsem ol pipal oli bin hireim ol long wok em ol lawya oa legal advisor, ol politisen na research ofisa.
SIBC i ripot olsem Mr.
Tasol, President blong Trade Union Council, David Tuhanuku, i tok kain pasin long corruption i mekim na ol samting ino wok gut tumas insaet long wok blong Gavman.
Long Fiji, ol bai rausim seven mun tambu long pipal i noken raun nambaut long pinis bilong dispela wik.
Tasol Sean Dorney ripot olsem, i bin igat ol narakain tingting long dispela insait long biktaun Suva.
Ol ibin stat tambuim ol pipol long noken raun long nait stat long taim George Speight ibin rausim gavman long mun May.
Bihainim ol tingting kros namel long militari long mun igo pinis, oli bin tambu long pipal i noken raun olgeta nait na long san tu.
Tasol Ami Komanda, Frank Bainimarama itok, ol wok sekuriti long hap iwok long go gut na despela i min ol bai rausim despela tambu nau stat long bik moning long Sarere.
Ol papa bilong ol nait klab na haus piksa ibin tok hamamas long despela tingting tasol Young Women Christan Association ino hamamas.
Taim oli rausim pinis despela tambu, ami bai larim ol sekuriti wok bek long han bilong polis.
Tasol Secretary General bilong YWCA, Amelia Rokotuivuna itok, ol memba bilong en ino bilip tumas olsem, Polis Komisina husat nau tasol oli putim bek long wok, Isikia Savua, i ken promis pipal bai sef long Suva.
President blong Fiji Labour Pati, Joakapeci Koroi i bin askim long oli mas rausim Police Commissioner blong kantri husat i bin kisim bek bek ken wok blongem, ino long taim igo pinis.
Labour Pati i bin askim long rausim Police Commissioner insaet long wanpela nius conference blong bekim plan blong Army long Fiji long givim bek national security wok igo long polis na despela bai i stat long dispela wik.
Oli bin givim bek wok blong Isekia Savua olsem Police Commissioner blong kantri, bihaen long oli bin clearim nem blongen, ino long taim igo pinis long investigation-wok igo long ol toktok olsem em i bin stap insaet long despela coup em in bin kamap long kantri.
Tasol, Jokapeci Koroi i tok em bai ino gutpela long Mr.
Savua long go-pas long police force, sapos police tasol wanpela i kisim olgeta wok blong national security.
Mausman bifo blong Fiji army, Lieutenant Colonel Filipo Tarakinikini, bai army i givim em taim long wok wantaem ofis blong military advisor blong United Nations Secretary General, Kofi Annan.
Fiji Gavman i bin tokim Colonel Tarakinikini long despela wik long niupela wok blongem olsem military planning ofisa long U-N hetkwata long New york.
United nations i bin offer long despela wok long Fiji gavman bihaenim ol application long mun February i kam long Colonel Tarakinikini na narapela eitpela senior army ofisa.
Colonel Tarakinikini i tok hamamas oa welkam long despela wok oli givim em.
Oli ting bai Colonel Tarakinkini bai i kisim despela wok pastaem long namba-15de blong mun January.
Forem Minista bilong Australia, Alexander Downer i tok, Australia ino laikim wanpela kain sik bilong ol kain frut olsem ol apple em oli kolim long fireblight, na em ino ting New Zealand i laikim tu.
New Zealand ibin wok long toktok planti long bringim ol apple bilong en ikam insait long Australia, tasol ol Apple na Pear Growers Association bilong Australia i wok long poret olsem, sapos oli bringim ol apple na pear bilong New Zealand ikam insait long Australia, em bringim tu despela sik fireblight -- kain sik em iken bagarapim frut bisnis bilong Australia em i kos moa long one bilian dola.
Mr Downer, husait i stap long New Zealand nau i tok, ol frut groua bilong Australia ino wari ol groua bilong New Zealand em oli resis long salim frut bilong ol long maket bilong Australia.
Em i tok, Australia i wanpela long ol ples em ino bin bungim heve long fireblight.
Downer i tok, New Zealand iwok long toktok planti long bringim ol apple bilong en ikam insait long Australia na New Zealand ino save larim Australia long salim ol Trout fish bilong en insait long New Zealand.
Australia Foren Minista i bin mekim despela toktok bihain long wanpela miting bilong en wantaim Agrikalsa Minista bilong New Zealand, Jim Sutton.
Ol indipendens lida long West Papua provins bilong Indonesia, i laikim United Nations long kam insait na mekim samting nau long trabel em i kamap long dispela hap.
Insait long wanpela toktok em i kam aut long Melbourne, Papua Presidium Council husat i laikim indipendens, i askim Indonesia long stopim bikpela sekuriti wok bilong en long provins, na lusim ol man oli kalabusim igo fri.
Mausman bilong Presidium, Franzalbert Joku, i tok United Nations i mas kam insait nau tasol na kamapim peace na gutpela sidaun, na tu halvim long kamapim ol toktok bilong peace.
Mr Joku i tok, United Nations, aninit long wok bilong em long kamapim peace raun long wol, i mas statim kwik ol rul bilong en bilong stretim pait.
Mr Joku i tok UN i mas tokim Indonesia gavman long statim ol toktok bilong peace wantaim Papua Council Presidium, husat olgeta pipal bilong Papua i luksave long en olsem lain em i sanap makim ol.
Na em i tok, United Nations i mas makim wanpela lain bilong kamap mediator oa namel-man bilong miting, na oli mas wokim dispela miting long wanpela namel ples, pastaim long 26 de bilong mun Februari, 2001.
Mike Robson, managinf director blong new Zealand media kampany, Indepeddent Newspapers Limited i bin dai pinis, krismas blongem i bin sikispela-ten-wan.
Robson i bin indai long haus blongem long wellington, bihaen longem i bin wok long ron oa jogg.
I-N-L em bikpela niuspela group long New Zealand na tu em i save raitim sampela magazine titles.
I-N-L i papa long liklik aninit tasol long hap long pay television operator SKY Network Telsvision em Mr.
Robson i bin wanpela director.
Despela group, em 49.
Rupert Murdoch News Corp i papa longen na ten percent, Telecom Corp New Zealand i papa longen.
President Bernard Dowiyogo blong Nauru i askim poinis America long go insaet na stretim heve blong Pipal blong West Papua long kisim independence.
President Dowiyogo i bin mekim despela askim blongem insaet long pas em i bin salim igo long Secretary blong State blong America, Madeline Albright.
Long despela pas, Mr.
Dowiyogo i askim America long mekim wanem samting em i lukim i gutpela blong stretim heve long West Papua bihaenim belisi pasin na kwiktaim.
Pacnius i tok Mr.
Dowiyogo i bin kirapim ol toktok long askim long independence blong ol West Papua pipal long lastpela Millenium Summit long United nations long mun septemba.
Em i bin kirapim tu ol toktok longen long Forum miting blong ol pasifik ailan long Kiribati long mun igo pinis.
Russia President Valadimir Putin i bin kisim balus long Moscow blong mekim foapela de lukluk raon long Cuba.
Cuba, long caribbean, em communist Fidel Castro i lida long gavman blongen.
Ol saveman i tok bikpela tingting blogn Russia long Cuba i bekim samting olsem 11-tausan-million dola dinau blong taim blong Soviet igo long Rusia gavman long Moscow, bai i namba-wan bikpela samting long toktok longen.
Peace Monitor Council long Solomon Islands ibin askim ken long oli tambuim olgeta ol strongpela dring long Malaita na Guadalcanal.
Council i rait igo pinis long Praim Minista bilong kantri, Mannaseh Sogavare, na strongim ken wanpela askim bilong em i bin givim long mun Oktoba long tambuim ol strongpela dring.
Council i tok em i laikim tumas long tambuim ol strongpela dring igo inap oli givim bek pinis olgeta samting bilong pait insait long despela tupela provins.
Council i tokaut olsem, taim ol gan na ol stongpela dring i bung wantaim, oli save kamapim bikpela trabel.
Council i bin salim nambatu pas bilong igo long Praim Minista long namba 5 de bilong despela mun Disemba, tasol Mr.
Sogavare ino bekim yet.
Gavman bilong Solomon Islands iwok long tingting long peim nambawankompensesin long stat bilong yar bihain, igo long nambawan lain pipol usait ibin lusim ol samting bilong ol long Gudalcanal, bihainim ol paitkros namel long ol Malaita na Guadalcanal pipal.
Deputy Ptaim Minista na Minista bilong National Unity, Reconciliation na Peace, Allan Kemakeza, ibin tokaut long despela bilong bekim ol askim ikam long oposisan.
Em i tok, klostu Paliment bai kisim wanpela ripot long ol lain usait i askim long kisim kompensesin.
Kemakeza i toksave long olgeta pipol bilong Solomon Islands olsem, Gavman i nogat sampela hap moni istap nating, na em bai kisim sampela taim bilong emi traim painim moni bilong peim kompensesin na ol wok bilong en.
Tasol emi tokaut long ol pipol olsem, ol poroman kantri bilong Solomon Islands, olsem Australia, Taiwan na European Union, i bin soim laik pinis olsem ol bai halvim long peim kompensesin long ol despela lain usait i bin lusim ol samting bilong ol, na tu ol wok bilong stretim gut ken ol samting.
Oli bin sutim indai wanpela white farma long gun long anbush oa pait igo long wanpela garming property long Zimbabwe.
Sallu Sara i ripot olsem wanpela man wantaem gun i bin sutim despela farmer long gun wantaem tu pikinini man blongem.
Despela shooting i bin kamap liklik taim pastaem long sundaon, ao sunset long apinun long farm south east long Harare.
Despela farmer, Henry Elsworth na pikinini man blongem, IAN.
Elsworth i bin dai, baihaen long oli bin sutim em long bel.
Pikinini boi blongem i bin kisim ol bagarap long gun shop tasol em ino bin dai.
White Commercial Farmers Union i tok em i belheve long despela pait.
Em i tok oli no clear long sapos despela shooting em hap long ol kros long graon blong ol farm ol white pipal i wok long holim.
Ol wok bilong kaundim ken ol vot na ol narapela heve insait long President eleksan bilong America, nau i pinis.
Bush bilong Repulbican Pati i rere long kamapim President bilong America bihain long man ibin sanap resis wantaim em, Al Gore ibin tokaut olsem emi lus pinis nau.
Long toktok bilong makim win bilong en, George W.
Bush i tok, olgeta pipol bilong America i mas wokbung wantaim bihain ol trabal em i bin brukim kantri igo long tupela hap.
Pastaim long dispela, man usat bai lusim wok olsem Vice President, Al Gore, i tok em ino bilip long despela tingting bilong Suprim Kot long pasim ol wok bilong kaundim ken ol vot insait long Florida, tasol em i tok em mas wanbel long en.
Ripot i kam i tok olsem Democrat Candidiet na Vice President blong America, Al Gore i mekim decision pinis long noken gohet long contestim resis blong wok blong President agenisim Republican party candideit George W.
Bush, Governor blong Taxas State bai i kamap nau namba-43 President blong United States oa America.
Campeign Chairman blong Mr.
Gore, William Daley i tok Vice-President i givim order pinis long recount komiti long stopim campeign nau.
Ol nius ripot long America i tok Mr.
Gore i bin mekim despela decision, 12pela hawa bihaen long Supreme Court long America, i bin sakim askim blongem long oli kandim ken planti tausan ballot oa vot blong pipal long Florida, em bai i senisim state result blong despela resis blong President.
Despela result, i bin mekim despela election blong President longAmerica, insaet long 124 yiar, i close tru insaet long 124-yiar em i bin pinis, 36de bihaen long election Day.
Ol ibin painim wanpela biknem man bilong Solomon Islands ibin dai pinis insait long wanpela hotel-rum long Gold Coast long Queensland insait long Australia.
Mike Ariki, em i Direkta bilong Meteorological Services bilong Solomon Islands.
Wanpela ofisa bilong Solomon Islands Hai Komisin insait long Canberra ibin go na luksave long bodi bilong Mr Ariki.
Ol i wok long redi long salim bodi bilong em igo bek long Solomon Islands.
Presiden bilong Amerika Bill Clinton ibin tokim ol pipol bilong Amerika long lus-tingting long ol koros na narakain tingting i kamap namel long ol, bihain long eleksin-pait bilong White House na olgeta imas bungwantaim long sapotim man em bai kamap nupela Presiden, George W Bush.
Presiden Clinton ibin mekim dispela toktok bilong em insait long wanpela lukluk-raun bilong em igo long Britain.
Em ibin tok-tenkyu long ol pipol bilong Amerika long ol ibin stap-isi na sapotim kantri bilong ol, taim igat pait ibin kamap insait long ol Kot, namel long Mr Bush na Vais Presiden Al Gore.
Em ibin tok-tenkyu tu long Mr Gore long wok wantaim em inap long eitpela yar olsem Vais Presiden.
George Speight na lain bilong em ibin kamapim ku long mun Mei.
Ami i stap yet.
Solomon Islands, taim ol ibin go bilong givim bek ol gan na ol katres bilong ol.
Honiara, wantaim ol gan ol bai givim bek long ol International Peace Monitors insait long Auki.
Mr Baetolongia i tok, i tru ol ino save sapos olgeta olpela militen bai givim bek ol gan bilong ol, tasol dispela em i gutpela stat long progrem bilong rausim samting bilong pait long ol militen.
Birua grup bilong MEF, Isatabu Freedom Movement i wok long plenim tupela bung bilong givim bek ol gan na samting bilong pait.
Ol pipol bilong Philipines insait long Guam na Saipan ibin joinim wanpela kempen bilong sainim petisen oa pas em i tok long Presiden Joseph Estrada bilong Philipines i mas risain.
Bai ol i salim dispela petisen igo long Philipine Consul-General insait long Guam na tu igo long gavman bilong Philipines.
Dokta Eddie del Rosario, ibin joinim dispela protes bilong sapotim wok bilong kotim Presiden.
Father Arejola i tok, moa long wan-handred-tausen pipol bilong Philipines insait long ol arapela kantri ibin sainim dispela petisen.
Polis long Fiji ibin arestim wanpela sitisen bilong Australia long Rotuma Island.
Suva, long em i sanap long Kot.
Gagaj Refeok Riogi, ibin go bek long Rotuma long halivim long rediim wanpela sabmisen bilong bihain-taim bilong Rotuma bilong givim igo Constitutional Review Commission bilong Fiji.
Long pilai cricket, em namba-tri test long Adelaide, long second day namel long Australia na ol West Indies, score i stap olsem.
Australia no wicket for 76, reply blong ol long first inings we ol West Indies i bin scorim 391 runs.
Michael Slater not out 43, na Mathew Hayden 28.
AMNESTY I LAIKIM OL PIKININI LONG LUSIM DITENSAN SENTA!
Human rait grup - Amnesty International i askim Australia Gavman long lusim nau ol pikinini em oli stap long ol ditensan senta, pastaim long Krismas.
Dispela human rait grup i tok oli wok long holim moa long 200 pikinini insait long ol Australian ditensan senta em planti long ol i stap longwe tru long ol taun na ples.
Georgie Costello bilong Amnesty International i tok, ol yangpela i wok long bungim bikpela heve insait long ol dispela senta, taim Islamic Ramadan klostu i pinis na Krismas i kamap.
Georgie Costello i tok, dispela i min, oli stap olsem kalabus logn ol dispela senta.
DOWNER IGO KAMAP LONG VANUATU!
Foren Minista bilong Australia, Alexander Downer, i kamap pinis long Vanuatu, insait long nambatu hap long wanpela lukluk raun bilong em igo long foapela kantri long Pacific.
Niusman Richard Dinnen i ripot olsem, Mr Downer bai go raun tu long tupela hap long rijen we ol pait na trabal i wok long kamap long en -- em long Solomon Islands na Bougainville.
Mr Downer i bin kamap long Port Vila, we ol singsing grup i bin bungim em long balus.
Em bai miting wantaim Praim Minista Barak Sope bilong toktok long ol samting i wok long kamap long rijen, na bai statim wanpela projek bilong strongim legal system bilong Vanuatu -- projek em Australia i bin givim moni bilong en.
Dispela yar i bin wanpela nogut yar long Pacific -- wanpela ku i bin kamap long Fiji, na narapela ku na ol pait i bin wok long kamap long Solomon Islands.
Tasol Mr Downer i tok ol dispela trabal i bin mekim ol kantri long rijen i kirap sampela gutpela na bikpela samting -- bikpela lain bilong rijen yet, em long Pacific Islands Forum, nau i klia long wanem samting em i ken mekim taim ol kain trabal olsem i kamap bihain, i tru oli no traim yet dispela nupela wok Forum bai mekim bihain.
Mak blong ol samting Fiji i baim ibin igo antap long yar igo pinislong 160-milian dola, winim mak bilong 1998.
Toktok ikam long Bureau of Statistics i tok olsem, mak blong ol samting Fiji i baim ibin moa long 578-milian dola.
Mak blong kos oa prais blong ol samting kantri i baim long 1999 ibin 1-poin-8 milian dola, na dispela ibin igo antap long 24-pesen winim mak bilong 1998.
Wan-handret-na-70 milian dola long dispela moni oli bin baim balus long en.
Man husat bai kamap nupela president blong America, George W Bush, i makim pinis General Colin Powell, man igat biknem long Gulf War tasol nau emi malolo pinis, blong kamap nupela Secretary ov State blong America.
General Colin Powell i kamap nambawan bilak man long holim dispela wok.
Bush i tok General Colin Powell i bin siaman blong Joint Chief of Staff na i bin wanpela advaisa blong tripela president.
Em i tok em ibin givim ol president gutpela toksave, strongpela lidasip, na i soim tru olsem, emi man husat igat bilip.
Insait long ol strongpela na gutpela toktok blong em, Mr.
Powell ibin tok ken olsem, polisi blong America bai gohet long strong blong en olsem nau.
Wanpela megistret kot long New Caledonia ibin kalabusim tupela man em oli bin bringim hait ol drags igo long teritori.
Oli bin kalabusim tu bos blong tupela em i bin traim tu long bringim hait ol kain kain drag ikam long Europe.
Polis i bin arestim dispela tupela man, em kot ibin kalabusim tupela inap long tripela na sikispela yar, long La Tontouta ples-balus long Noumea long mun Februari, taim tupela ibin kam bek long Amsterdam na Rotterdam.
Tupela ibin karim cocaine, heroin, ecstasy pill, LSD na cannabis.
Man igo pas long dispela tingting blong bringim ol dispela drags ibin kisim taim long foapela yar-kalabus na eitpela ol arapela ibin kisim liklik taim tasol.
Tingting bilong ol i kamap taim President Bill Clinton bilong America i wok long traim long lidim miting namel long dispela lain birua, insait long ol laspela de bilong em olsem president.
Mr Clinton i laik bai em yet i mas kamapim wanpela peace agrimen namel long Israel na Palestine, pastaim long em i pinis long wok bilong President long Jenuari 20, na taim Israel Praim Minista Ehud Barak bai go long eleksan long mun Februari.
Mr Clinton i bin toktok wantaim lida bilong Palestine, Yasser Arafat, long ol wei bilong sevim peace process -- wok bilong kamapim gutpela sindaun -- na statim ken ol miting bilong peace pastaim long taim bilong em olsem president i pinis.
Tasol White House i bin tok olsem, taim president i traim long halvim tupela lain long kirapim ol toktok ken, i nogat wanpela i stap em bai tupela i toktok long en.
Wanpela long ol Palestine lida husat i save stap long ol miting bilong peace, Saeb Erakat, i tok Palestine i laikim tripela miting we ol bai tok klia long wanem samting nau i wok long kamap long ol Palestine teritori.
Long Philippines, ol prosekuta i holim pinis miting bilong ol, pastaim tasol long lain oli kolim - Senate impeachment tribunal, i vot sapos oli ken larim ol tokwin long hait-bank-akaunt bilong em i kamap evidence long kot.
Kot i wok long gohet long glasim ol korapsen sas agensim President Joseph Estrada long dispela taim.
Wanpela man husat i bin memba bilong Paliment bipo, Edcel Lagman, husat nau i wok long halvim ol prosekuta, i tok em bai askim Senate tribunal long go wantaim wanpela tingting bilong presiding officer long larim ol i inspektim bank akaunt bilong Mr Estrada.
Pastaim long dispela, Kot i bin fosim bank bilong Mr Estrada long givim ol toksave pepa bilong wanpela bank akaunt em i stap long nem bilong Jose Valhalla.
Oli tok signature oa mak bilong Jose Valhalla i luk wankain olsem signature bilong Mr Estrada.
Mr Estrada, aninit long wanpela giaman kampani.
Ol Prosekuta i tok ol toksave bilong dispela hait bank akaunt bai halvim ol pruvim hau na Mr Estrada i gat planti moni na planti samting tumas long nem bilong em, na tu bilong pruvim olsem em i wanpela korap lida.
President blong America.
270 long igo long White Hous.
337-tausen ol vout long George.
Dispela kempein vout i blong askim ol voutas long makim Mr.
America Vais-President ibin soim ol tingting nolaik blong em long sapotim wanem kain ol tingting long tanim dispela risalt em Elektoral College ibin tokaut long en pinis.
Ol lain i rereim dispela kempein ibin tok wanem candidate i winim planti vout long olgeta hap blong kantri imas winim dispela eleksen.
Oli bin kilim samting olsem tenpela pipal insait long Aceh provins bilong Indonesia, pastaim tasol long taim President Abdurrahman Wahid i redi long go lukluk raun long hap.
Oli bin kilim wanpela man husat i save salim kofi long rot insait long Kutabaro klostu long Banda Aceh, kapital bilong provins.
Ol pipal long hap i tok, trabal i kamap taim ol sekuriti fos pipal i bin wok long painim ol rebel, bihain long taim ol dispela rebel i bin paitim ol sekuriti.
Pait i bin kamap namel long ol soldia na ol rebel bilong Free Aceh Movement, klostu tasol long Banda Aceh ples balus, we President Abdurrahman Wahid bai kamap long en long Tunde bilong lukluk raun inap long tupela de.
Blang Kubu long Bireun distrik long Sarere.
Dispela pasin i mekim ol pipal long dispela hap i poret nogut tru.
Oli bin paini tu bodi bilong narapela foapela man long Sarere insai tlong South Aceh.
Singapore na Indonesia i wok long kamap gut ken nau.
Wokbung namel long tupela kantri i bin bagarap long mun i pinis taim Indonesia President Abdurrahman Wahid i bin tromoi sampela toktok agensim Singapore.
Indonesia Attorney General, Marzuki Darusman, i nambawan minista ken bilong go raun long Singapore, bihain long taim Mr Wahid i bin sutim tok long Singapore.
Long raun bilong em igo, Marzuki Darusman i bin holim miting wantaim Singapore Praim Minista, Goh Chok Tong, na Sinia Minista, Lee Kuan Yew.
Em i bin tokim Sunday Times niuspepa olsem, tupela bikpelaman bilong Singapore ino soim belkros agensim Indonesia taim oli miting, na tupela i laikim tumas bai pipal bilong Singapore i ken putim moni long ol bisnis long Indonesia.
Wokbung namel long tupela kantri i bin bagarap liklik taim Mr Wahid i bin sutim tok long Mr Lee olsem, em ino save laikim tumas ol Malays, na i tok Singapore i save wari tasol long profit na ino long ol poroman kantri bilong en.
Lida bilong Indonesia i bin sutim tok tu long Mr Lee long wanem em i bin pasim rot bilong Papua New Guinea na East Timor long joinimAssociation of Southeast Asian Nations - oa ASEAN.
CANADA KAMPANI BAI INVEST 2.
South blong bikpela ailan.
Oli bilif Goro em ples mine istap long en imas igat samting olsem 200 million dolla tonne heve blong nickel na cobalt ore istap.
Ol wok blong dispela projek bai oli statim em long stat blong yarbihain.
Oli ting dispela haus masin bai kamapim 55-tausen tonne blong nickel na 5 tausen tonne blong cobalt long wan wan yar.
Militari fosis blong Fiji i bin putim kamap rodblok raon long kapital, Suva, bihain long sampela lain wantaim gan i bin stilim wan-handred-tausen dola long wanpela bikpela supermaket.
Nius-man, Ofa Kaukimoce i ripot ikam long Suva olsem, oli holim pas pinis tripela pipal bihain long oli stilim moni long supermaket long Tamavua, arasait tasol long Suva.
Polis Commissioner, Isikia Savua i bin tokim nius konferens olsem, armi i bin pulim kalabusim dispela tripela man.
Polis i bin tok, oli bin stilim moa long wan-handred-tausen dola tasol ol ofisel blong kampani itok, oli kilia gut yet long hamas tru oli bin stilim.
Polis blong Indonesia i tok, bai oli askim namba-tu human rights woka husat i bin sutim tok long polis long kilim tripela pipal taim oli bin holim kalabusim ol long West Papua long stat blong dispela mun.
Chief blong Polis, Brigadier General Sylvanu Wenas i tok, bai oli askim John Rumbiak long kam long polis het-kuata olsem bai oli toktok wantaim em.
John Rumbiak, em i wanpela program supervisor long Institute blong Human Rights Study na Advocacy.
Em i tok, polis i laik long askim Mr Rumbiak long sampela long ol toktok em i bin mekim igo long media na long ol pipal long pipal i wok long dei long polis i holim kalabusim ol.
Polis i bin pulim kalabusim Director blong Institute, Johannes Bonai long Friday, long ol toktok em organisation blong em i bin mekim.
Institute i bin sutim tok long polis blong Jayapura long paitim na kilim pipal taim oli stap long han blong ol, bihain long oli bin raitim kamap toktok blong sampela pipal husat i bin stap na lukim polis i bin kilim tripela sumatin na paitim planti moa.
Oli toklukaut pinis long Marshall Islands bai em i nap lusim halivim oa aid blongen i kam long America.
Ol memba blong American Parliament i tok sapos despela olpela territory blong America, i no soim clear olsem em i wok long wokim ol sanis long gavman blongen, Marshall islands bai i noken kisim moa bikpela halivim em i save kisim i akm long Gavman blong America.
Ol despela memba blong Congress i tok bikpela heve nau long despela Compact of Free Association agreement, em long hau despela gavman blong marshall Islands ino save lukautim gut ol fund oa moni blongen.
15) yiar i kamap pinis long tu-tausan-million oa tu-billion dola olgeta.
Despela warning i bihaenim, wankain em i bin kamap pastaem, na em i kam long State Department igo long Federated States of Micronesia, we oli bin toktok long plan long givim halivim long b-haen-taim.
Long despela plan oli katim fund oa moni em oli askim longen long fifty-percent.
Despela Compact o agreemnt long said blong economy, bai i pinis long yiar 2001 na nau oli wok long holim toktok long despela agreement longen.
Wanpela kasino bilong New Zealand i tok olsem em i nambawan kasino long wold long putim wanpela kilok long bikpela ples bilong pilai laki.
Em i tok, planti lain i save tok olsem ol kasino ino laik toksave long ol pipol long taim long dei na nait, long wanem ol i laik bai ol pipol i stap longpela taim na tromoi bikpela moni.
Tok-Inglis, Chinese na Korean.
Em i mekim dispela wokabaut bihain long lida bilong Palestine Yasser Arafat ibin tokaut olsem ol delegesin bilong Israel na Palestine Authority bai holim ol narapela toktok wantaim ol gavman ofisa bilong Amerika bilong traim na statim ken ol pis-toktok em i pas-istap nau.
Dispela em i nambawan bikpela wok-traim bilong statim ken ol dispela pis-toktok bihain long ol bikpela pis-miting ibin bruk-daun long Camp David long mun Julai na ol bikpela pait na trabel ibin kamap namel long ol Israel na Palestine pipol long pinis bilong mun Septemba.
Samting olsem 340 pipol i dai pinis bihain long ol dispela trabel ibin stat, na planti long ol dispela pipol ibin dai, em ol Palestine.
Sampela lain i karim ol gan na kilim samting olsem 16 sumatin na wanpela supavaisa long wanpela skul long Medea, em i stap samting olsem 80 kilomita long saut bilong Algiers insait long Algeria.
Vocational Hai Skul long Medea.
Ol lokal atoreti i tok, ol pipol ibin wokim dispela trabel, em ol Muslim bikhetman bilong Armed Islamic Group.
Dispela kain pait bilong ol Muslim i kilim pinis samting olsem 100-tausen pipol insait long Algeria bihain long ol ibin statim dispela kain pait bilong ol long 1992.
Dispela pait bilong ol ibin stat, bihain long Ami ibin pasim nambatu raun bilong ol eleksin em Islamic Salvation Front ibin wok long winim.
Senate blong France ibin givim tok orait blong en long apim namba blong ol seats insait long assembly blong Franch Polynesia.
Komiti nau i apim namba blong ol territori memba blong palimen long 41 igo inap long 49.
Leeward na Tuamotu grup.
Oli bin sut long gan long wanpela balus i bin karim 47 pipal long Indonesian Province blong Aceh.
Dispela balus i bin wok long traim long pudaun long dispela taim trabel i bin kamap.
Pailot i bin mekim balus i bin igo antap ken na ol katres INO i bin kisim em stret.
Dispela 47 pipal long balus, em ol wokman blong Exxon Mobil, long Arun Gas Field long north Aceh.
Dispela trabel i kamap wanpela dei pastaim long lukluk raun blong President Abdurrahman Wahid igo long Aceh.
Oli lukim dispela lukluk raun blong gavman, olsem hap blong traim long kamapim bel isi namel long ol rebel i wok long askim long independence, long dispela province i pulap wantaim ol Muslim.
Peace Monitoring Council insait long Solomon Islands i tok olsem, igat planti-handred gan na samting bilong pait i hait-istap yet.
Sir Peter i tok, Kaunsil i save pinis long hamas gan bilong Polis ibin stap long han bilong ol militen.
Em ibin askim ol pipol i wok long holim yet ol dispela gan long givim ol bek nau.
Papua Niugini i wok long traim long painim na bringim-bek sampela olpela bikman bilong National Provident Fund em ol ibin stilim bikpela moni na nau oli ronawei igo hait istap long Australia na New Zealand.
Fund olsem, igat bikpela evidens i soim olsem olpela siaman bilong National Provident Fund Jimmy Maladina ibin stap insait long planti bikpela kriminal pasin.
Sampela ripot i tok olsem dispela man i ronawei-lusim Australia na igo pinis long New Zealand.
Wanpela ripot i lukluk long ol toktok ibin kamap olsem papa ibin reipim pikinini boi blong en krismas blong en wanpela-ten tu na bihainim givim em igo long ol arapela man long Woomera detention senta long olsem oli ken givim em sigaret ibin painim olsem ol dispela toktok ino tru.
Woomera detention senta ibin kamapim ol dispela toktok.
Foran Minista bilong Australia Alexander Downer ibin tok-hamamas na soim respek long wok ol meri i mekim long developmen na wok bilong kamapim pis insait long Pasifik rijon.
Luganville taun long Vanuatu.
Foran Minista i tok, ol meri bilong ol Melanesian kantri ibin mekim bikpela wok long bringim pis na gutpela-sidaun long ol pait-eria olsem Bougenvil na Solomons Islands.
Vanuatu i ofa pinis long halivim wantaim International peace keeping fos long Solomon Islands.
Richard Dinnen i ripot olsem, oli bin mekim dispela ofa insait long ol toktok wantaim Foreign minister blong Australia long Port Vila.
Alexander Downer i bin bungim Prime Minister blong Vanuatu, Barak Sope na sampela minister blong Gavman long Port Vila, tete.
Gavman blong Vanuatu i bin ofa long givim ol soldia igo long Solomon Peace Keeping Fos em ol soldia blong Australia na New Zealand i stap insait long en.
Mr Downer i tok, igat bikpela tenkyu long dispela ofa blong Vanuatu na stap blong ol soldia ikam long ol narapela Melanesian kantri, bai strongim na kamapim gut naim blong fos wantaim pipal blong Solomon Islands.
Mr Downer bai igo long Solomon Islands tumora long lukluk long wok blong peace agrimen em oli bin oraet long en long Townsville, long stat blong dispela yair.
November, na ol narapela oli bin usim long ku long namba 19 dei blong mun May.
Oli makim pinis ol hap blong armi na polis we pipal husat i holim yet ol dispela gan, inap bringim ol igo long en.
Australia bai givim 60-milian dola loun long Papua New Guinea aninit long wanpela nupela tok-orait namel long tupela kantri.
Dispela moni bai i antap long 160-milian dola em Australia i bin tok bai givim Papua New Guinea sikispela mun igo pinis.
Praim Minista bilong Papau New Guinea, Sir Mekere Morauta, i tok dispela nupela loun bai halvim gavman long structural reforms progrem -- ol wok bilong kamapim senis long kantri.
Bai oli brukim dispela 60 milian dola igo long tripela hap na PNG i ken kisim wanwan hap bilong mekim wok, na bai save bekim loun long seven pesen inap long yar 2003.
Laspela 40-milian dola long dispela moni bai oli joinim wantaim wanpela progrem em International Monetary Fund i gat wantaim Papua New Guinea oli kolim Stand-By Arrangement.
Test egensim West Indies insait long Adelaide long South Australia.
Ol ibin win long faivpela wiket.
Tete, Justin Langer ibin aut bihain long em ibin skorim 48 rans.
Taim em ibin aut pinis, Damien Martin na kepten Adam Gilchrist ibin stiaim Australia igo long dispela win bilong ol.
Sko bilong dispela gem.
Australia John Buchanan ibin hamamas tru long dispela win bilong ol.
Fiji ibin koros long New Zealand i wok long go het long traim-pasim sans bilong em bilong lukautim miting bilong ol lida bilong Pacific Islands long yar bihain.
Phil Goff, long em ino save gut long kalsa bilong ol arapela lain na ino tingting gut taim em i toktok oa mekim ol samting.
Phil Goff, ibin wok long strongim ol giris-toktok bilong em bilong larim Niue i lukautim Pacific Islands Forum long yar bihain.
New Zealand ino laikim Fiji long lukautim dispela miting, long wanem em i laikim Forum long putim tingting-heve antap long interim gavman bilong Fiji long muv hariap long go bek ken long demokrasi.
Mr Goff ibin promis long givim moni na ol arapela kain halivim long Niue.
Information Minista bilong Fiji Ratu Inoke Kubuabola i tok, Mr Goff i wok long soimaut olsem em ino save long wanpela samting na ino respektim ol arapela lain.
Siaman bilong Forum.
Ratu Inoke i tok, nau em i taim bilong Fiji long lukautim dispela miting, na em i sutim tok long Mr Goff long em ino soim respekt taim em i wok long wokim giris-toktok long Niue i mas lukautim dispela Forum na maski long Fiji.
Gareth Lyndon MacFadyen, krismas blongem 24 yar, i bin kisim bikpela bagarap long skin blongem long Merrill Lynch New Zealand Hawaiian Christmas pati bilas, long wanpela hotel long Auckland long Fraide nait na aste nait nau em ibin dai.
Wanpela meri tu, paia long dispela grasket i bin kukim em, nau em i bin stap orait tasol.
Oli bilif olsem ol bagarap long skin blong em ino bin bikpela tumas.
Oli sasim pinis wanpela man, krismas blongem 26 yar long tupela sas long pait na em bai i kamap long kot long Fraide.
Muslim haus-lotu long Banda Aceh, kapital bilong Aceh Provins.
Dispela liklik namba bilong pipol ibin kamap long lukim Presiden, i soimaut olsem planti pipol tru bilong Aceh ino laikim Indonesia na gavman bilong en.
Long dispela yar, moa long 800 pipol ibin dai insait long ol pait long Aceh na planti long ol ibin dai long han bilong militeri bilong Indonesia.
Long dispela taim, ol i wok long traim yet long painim wanpela rot insait long politik long stretim dispela heve.
Tasol, ol sinia militeri generel bilong Indonesia ibin tok-lukaut olsem militeri bai statim wanpela bikpela pait bilong hamarim na pinisim Separatist Movement bilong Aceh sapos ol dispela trabel na heve insait long Aceh ino pinis.
Em i tok bai oli mekimsave long husat i brukim rul long wokim trabal tasol ino long wanwan tingting oa politiks blong wanwan nawanem kain aidia oli holim.
George Speight, na ol pipol ibin halivim em bai kamap long Suva Megistrets Kot tumora.
Ofis bilong Direkta bilong Pablik Prosekusins ino bin laik givimaut nem bilong ol dispela witnes long wanem ol ibin wari long sekuriti bilong ol.
Polis ibin kisim.
Direkta bilong Pablik Prosekusens ibin klia-im nem bilong foapela bikpela sapota bilong Speight insait long ol dispela wik igo pinis.
Chief Magistrate bilong Fiji Salesi Temo bai sidaun na harim ol toktok insait long dispela kot kes tumora.
Suva, we oli bin kisim na ronawei wantaim moa long Wan-handred tausen Dola.
Ol bisnis i sutim tok long Gavman long dispela trabel na tok sapos oli no bin stopim ol Ami patrol dispela trabel bai inoken kamap.
Tokman blong army, Ilaisa Tagitupou ibin tok klia olsem Ami bai noken harim tok na wok bihainim ol nius ripot blong Bisnis Kommuniti.
Em i tok Ami na Polis i wok long wokbung wantaim bilong traim na pasim kain trabal olsem long kamap.
MH Superfresh Supermarket.
Ol stet prosekuta insait long West Papua ibin sukurim kalabus bilong independens lida Theys Eluay na foapela wanwok bilong em inap long narapela 40 dei.
Theys igo inap long pinis bilong mun Jenueri.
Ol ibin mekim dispela samting, maski Presiden Abdurrahman Wahid bilong Indonesia na Gavana bilong Irian Jaya Jaap Salosa, tupela ibin tok long ol i mas larim dispela faivpela man igo fri kwiktaim, pastaim long Krismas na Niu Yiar.
West Papua ibin givim ol yet independens.
Papua Presidium ibin wok long lidim ol strongpela toktok bilong independens long dispela yar insait long West Papua, em bipo ol i save kolim Irian Jaya.
Australia Praim Minista John Howard i tokaut pinis long senis long wok blong ol Minista long Australia Gavman, bihain long tupela minista i bin risain oa pinis long wok blong ol.
Lyndal Curtis i ripot olsem, Praim Minista ibin rausim narapela long wok blongem na nau em i gat tripela nupela Minista long Kebinet.
Joycelyn Newman ibin pinis long wok blongem.
Senator Vanstone i kamap Minista blong Femili na Kommuniti Sevises na Mr Abbott i kisim ples blong Workplace Relations Minista, Peter Reith.
Ministri blong Smol Bisnis bai igo long Mr.
Macfarlane na Mr Broughbai i kisim Employment, na Senator Abetz bai i kamap Special Minista blong State, em bifo Chris Ellison i bin lukautim.
Mr Ellison nau bai i kamap Minista blong Jastis na Kastoms.
Tasol, igat wari i kamap long wok i go isi tumas long sampela eria blong dispela pis-agrimen.
Wok long ol milisa i givim bek ol gan na ol narapela samting blong pait i kamap isi-isi tru na ol ino givim bek yet planti long ol gan na samting bilong pait.
Foran Minista bilong Australia, Alexander Downer husat i wok long lukluk raun long Honiara, tete ibin askim strong Gavman long hariapim dispela wok.
20 pesen insaittasol long faivpela mun.
Ol ibin raitim despela tok lukaut insait long Marshall ailen Journal, itoktok long tupwla parlimen memba bilong America i sutim tok gavman bilong Marshall Ailen long em ino usim gut moni bilongen yet.
Despela tok lukaut ibin kamap bihain tasol long wankain tok lukaut olsem igo long Federate states of Micronesia- oli daunim halavim bilong bilong America igo daun long samting olsem 50 percent.
Compact of Free Association na despela tokorait bai pinis long yar 2001 we ol iwok long paitim toktok longen nau.
Test egensim West Indies insait long Adelaide long South Australia.
Ol ibin win long faivpela wiket.
Tete, Justin Langer ibin aut bihain long em ibin skorim 48 rans.
Taim em ibin aut pinis, Damien Martin na kepten Adam Gilchrist ibin stiaim Australia igo long dispela win bilong ol.
Sko bilong dispela gem.
Australia John Buchanan ibin hamamas tru long dispela win bilong ol.
Asian Development Bank i tok oraet pinis long wanpela 250-million dola dinau, blong usim long stretim gut environment long Calcutta.
Dispela bank, em ofis blong em istap long Manila itok, dispela moni bai halivim India long kamapim ol polisi blong stretim gut sewage na drainage systems.
Dispela projet bai stretim wei ol fektori i rausim ol pipia igo long ol canal na stretim gut sidaun blong faiv million pipal em haf blong ol istap long ol skutas.
Long dispela taim, liklik namba tasol long ol dispela pipal istap long eria projek bai kamap long en, inap usim dispela sewage system.
State Prosecutions Office bilong Fiji ating bai apil agensim tingting bilong Chief Magistrate, husat i bin tok oli mas noken tokaut long nem bilong ol witnes em oli toktok agensim George Speight long kot.
Fiji niusmeri Ofa Kaukimoce i ripot olsem, Ekting Darekta bilong Public Prosecutions, Josaia Naigulevu, i tok ofis bilong em i wok long glasim gut yet tingting bilong Chief Magistrate.
Wan-handret-na-14 witnes olgeta i hamamas long halvim Public Prosecutions ofis i kalabusim ol pipal husat i bin wokim treason -- oa oli laik bagarapim kantri.
Dispela ofis ino laik tokaut long nem bilong ol witnes long wanem em i poret nogut oli paitim ol.
Tasol Salesi Temo i wanbel wantaim difens loia husat i bin tok, loa i tok olsem, Public Prosecution ofis i mas tokaut long nem bilong ol dispela witnes.
Em i tok, dispela bai kamapim fair trial - oa bai mekim kot i stret.
Tasol, ol prosekuta i tok, samting tasol kantri i ken save long en em sapos treason sas oli sasim Speight na ol poroman bilong em long en, i ken kamap orait long Fiji court of appeal.
George Speight na ol poro bilong em bai kamap ken long kot long namba 3 de bilong mun Jenuari.
S- ibin mekim sampela askim long wanpela helikopta balus ibin pudaun bagarap long mun igo pinis, we wanpela bignem lida bilong Kanak na sikispela ol narapela ibin idai longen.
Wanpela wokpainim igo inait long despela birua iwok long igo hed nau namel long ol ofisa bilong French Civil Aviation, polis na ol mausman bilong Nickel Kampani- S.
Lida bilong F.
S- Rock Wamytan itok, ol imas putim despela wokpainim bilong ol long ples kilia bilong kliarim planti tingting paul namel long ol pipol.
University Chancellor, Sani Lakatani itok- ku long Fiji long mun may ibin mekim ol memba kantri bilong despela university- bigpela tru long Samoa ibin wok long tingting long girapim University bilongen yet.
Lakatani itok, bigpela hap biong despela University iken istap yet insait long Fiji, tasol ol mas tingting nau igat ol service or halavim bilongen na sampela narapela hap- taim taim ol kain heve olsem ikamap.
Suva, we oli bin kisim na ronawei wantaim moa long Wan-handred tausen Dola.
Ol bisnis i sutim tok long Gavman long dispela trabel na tok sapos oli no bin stopim ol Ami patrol dispela trabel bai inonap kamap.
Tokman blong army, Ilaisa Tagitupou ibin tok klia olsem Ami bai noken harim tok na wok bihainim ol nius ripot blong Bisnis Kommuniti.
Em i tok Ami na Polis i wok long wokbung wantaim bilong traim na pasim kain trabal olsem long kamap.
Long Monde Ami ibin holim tupela man, em oli ting ibin ol tasol ibin stap insait long dispela stil pasin.
MH Superfresh Supermarket.
Oli makim pinis olpela komanda blong ol soldia blong New Zealand long East Timor long kamap olsem First Commander blong Het-kuatas blong New Zealand Joint Fos, em bai oli kirapim long yiar bihain.
Brigadier Martyn Dunne bai kamap major general, taim em i kisim dispela nupela wok long Trentham, Upper Hut, long mun Julai.
Navi, armi na airfos bai bung wantaim na stap long dispela nupela het-kuata.
Dispela nupela het-kuata bai lukautim wok blong olketa wok blong New Zealand Defence insait long New Zealand na ovasis.
Palau i senisim tingting blong em na luksave long China gavaman long Beijing.
Remengesau ibin tokim Mr.
Chen olsem Palau igat strongpela bilif long wok pren blong enwantaim Taipei.
President blong Palau Kuniwo Nakamura ibin kamapim long en pinis pastaim.
China gavaman i lukim em olsem emi hap territori blong em i redi long kamap hap blong en ken.
OL MEDIA WOKMAN MERI LONG FRENCH POLYNESIA IGO BEK LONG WOK.
Ol wokman meri bilong redio na televisan long French Polynesia husat i bin go straik, oli go bek pinis long wok long wanem oli no win long tingting bilong kisim moa pei.
Sean Dorney i ripot olsem straik i bin pasim brotkas bilong French Overseas sevis, R-F-O, inap long tupela wik.
Niuspepa bilong Tahiti i ripot olsem, bihain long pipal ino lukim televisan inap long tupela wik, R-F-0 nau i wok long brotkas ken.
Ol union memba i bin wok long askim long bikpela pei moa winim pei R-F-O i bin wok long ofa long en.
Niuspepa i tok makim sampela union memba long tok, oli bin soim olsem oli ken sanap bung na mekim samting, tasol oli tingim tu gutpela pasin bilong Krismas na oli stat wok ken pastaim long Krismas holide i stat.
100 kilomita long hap olsem north west blong Christchurch.
Wanpela lain blong ol polis ibin igo kamap long dispela hap samting olsem tripela aua bihain long ol polis ibin kisim toktok na tok stret olsem tripela pipol em oli stap insait long balus ibin dai pinis.
Aviation Authority bai igo kamap long dispela hap em balus i bagarap long en tede moning.
Moa long wan-hundret-tausen ol pipol ibin dai pinis stat long taim ol rebel i iusim ol gan long 1992 taim ami i pasim namba tu raun blong eleksen.
Islamic Salvation Front imas win long en.
Wanpela niupela organisation oli girapim nau tasol wanpela bigpela has tingting painim ol gutpela rot stretim ol heve insait long West Papua or Irian Jaya, ibin askim Australia long traim senisim tingting bilongen long we emi emi lukluk na toktok long ol heve long despela hap.
Federal Gavman imas mekim ol wok bilong kamapim ol toktok bilong stretim ol heve.
Despela lain ibin mekim despela toktok bilong bekim ol toktok bilong foren minista bilong Australia- Alexander Downer long tok olsem, Australia inolaikim ol kainkain lain i mekim ol wok na kamapim ol tingting inolaikim Indonesia.
Lida bilong despela organisation, Profersor Stuart Rees itok, putim ol tingting bilong Human Raits igo insait long Foren Polici bilong Australia long West Papua, bai inoken min olsem ol inolaikim Indonesia.
Afghan Opposition i tok welkam pinis long United Nations i givim strongpela mekimsve blongen agensim ol Taliban Militia, husat i lukautim kantri long despela taim.
Tasol em i tok bai i gutpela moa yet sapos U-N security Council i kamapim strongpela mekimsave moa yet agensim Taliban Movement bai i mekim ol lida blongen askim long toktok em oli ken stap longen na stretim kros blong ol na kamap wantaem gutpela rot long bihaenim blong streim heve blong ol.
Em i askim tu long ol kantri long wol long kamapim sampela kain mekimsave agenisim Pakistan, em ol Opposition i wok long sutim tok longen long salim ol military aid igo long ol Afghnaistan fundermentalist Islamic regime.
U-N Security council i bin putim arms embargo, na strongim despela tambu blongem long ol samting blong pait, tu em i bin tok long klosuim ofis blong despelalaen long ol overseas kantri na tambuim ol Taliban ofisa long noken lusim Afghanistan blong go long narapela kantri.
Despela laen i kontrolim planti hap long afghnaistan, namel long ol kabul, long same taim ol Opposition i save kontroim liklik hap blong northeast.
Ol lain Human raits activist itok- Amnesty Bill bilong Solomon ailen aiting bai kamapim moa heve na bai inoken stretim ol heve olsem ol ibin tingting pastaimOffis blong Amnesty International isave istap insait long London ibin toktok strong inolaikim despela bill- na despela iken girapim bel bilong ol pipol oa ol trabelman long kamapim moa trabel.
Despela hap bilong Amnesty ol ibin putim wantaim Townsville peace Agreement na Australia na New Zealand ibin tok hamamas longen.
Wanpela appeal Kot long Paris i bin katim tupela sentence na mekim em wanpela tasol nau.
Kot i bin givim ruling long kalabus blong President bifo blong French Polynesia oa Tahiti, Aleaxandre Leontieff husat bai i stap long kalabus i nap long narapela tupela yiar.
September long 1999, na tu long mun March 200, kot i bin painim em olsem em tru em i bin stap insaet oa wokim ol paul-pasin oa corapsen, bihaenim tripela sas longen.
Long wanpela long ol despela case, oli bin saim em igo kalabus i nap long tripela yiar, na kot i bin toklim em long peim 250-tausan dola, nara long narapela case koti bin salim long kalabus i nap long tripela yiar na tu em i baem kot long 225-tausan dola.
Bihaen long appeal, long wik igo pinis, Kot i bin givim ruling olsem oli mas bungim wantaem nau despela tupela sentence oa taim long em i mas kalabus, olsem na nau em bai i kisim tasol tupela yiar.
Ol bisnis komunity insait long Papua New Guinea ibin toktok ino laikim ol senis insait long Cabinet, em Sir Mekere Morauta ibin kamapim nau tasol.
Em ibin rausim tupela sinia minista long stat bilong despela wik, em long Sir Michael Somare na Andrew Baing bihain long parlimen ino bin sidaun isi insait long tupela mun ikam igo pinis.
President bilong PNG Chamber of Commerce, Michael Mayberry itok, kain pasin olsem i bagarapim ol wokbung insait long Politic.
1997 constitution oa mama-loa blong kantri em oli bin raitim kamap long 1997.
Justice Anthony Gates, long mun igo pinis i bin tokaut long declaratory order, we em i bin tok long despela Interim Gavman olsem aninit long mama-loa em ino bin gutpela gavman oa em unconstitutional long wanem em ino bin kirap bihaenim mama-loa na 1997 constitution i bin valid yet olsem bekbone blong gavman faction long Fiji.
Ofa Kaukimoce i ripot i kam long Suva olsem, Justice Gates INO bin oraetim despela application.
Justice Gates i givim ruling olsem High Court ino gat pawa long givim stay order long despela 1997 constitution na tok olsem despela ruling blongem pastaem long we em i bin givim declaratory order i stap yet.
Namel long ol narapela samting Justice Gates i bin givim ruling longen, em long President bifo, Ratu sir Kamisese Mara long singautim bek Parliament na senate.
Justice Gates i bin givim order long State long peim ol laen i putim aplicesin faiv handret dola long kost blong kot.
Qarase i tok State Law Ofis i wok long rediim ol pepa oa document long despela case.
Pakistan army ruler, general Pervez Musharraf i tok-promis pinis long gohet wantaem wok blongem long stopim koprapsen pasin insaet long kantri.
General i bin mekim despela promise, long toktok blongem igo long pipal blong kantri long television brotkast, em i bin wokimblong daonim kros blong publik long decision blongem longlarim igo fri Praim minista bifo Nawaz Sharif na salim em bai i stap kalabus long Saudia Arabia.
Tupela wik igo pinis, oli bin larim em igo fri, na salim em igo long Saudia Arabia wantaem 18 memba blong famili blongem.
Foren minista bilong Australia- Alexander Downer istap long Papua New Guinea nau bilong holim ol miting wantaim niupela wanwok bilongen bilong Papua New Guinea.
West Papua na Bougainville bai istap tu long agenda bilong oli toktok longen.
Downer bai bungim niupela foren minista bilong Papua New Guinea- Bart Philemon tede long apinun.
Philemon ibin kisim ples bilong Sir Michael Somare, em ol ibin rausim em long despela wik, long em ino wok poroman wantaim Praimminista- Sir Mekere Morauta.
Despela tupela minista bai toktok long ol pait kros ibin wok long kamap bigpela insait long West Papua-we emi mekim ol refugee ibin wok long ronwe igo klostu long boda-mak bilong Papua New Guinea.
Independence bilong Bougainville.
Toktok wantaim ol lida bilong Bougainville aste, Mr.
Downer ibin autim tingting bilip olsem despela niupela raun bilong ol toktok bai hariapim ol toktok long Bougainville.
Wanpela loia bilong ol independence lida ol ibin kalapusim ol wantaim ol sas bilong brukim loa bilong kantri insait long Indonesia Province bilong West Papua itok, ol despela kalapus ino laikim ol wok traim bilong President Abdurrahman Wahid long larim ol igo free hariap.
Anum Siregar, wanpela memba bilong Defens team itok- ol despela faivpela man itoktok strong long istap yet long kalapus -igo inap oli stretim olgeta samting long lo.
Ol despela kalapus, i bignem lida i sapotim tingting blong independen blong Papua Presidium, em ol ibin sasim ol long ol ino bihain lo bilong kantri na kamapim ol tingting bilong bruk lusim Indonesia.
Ol ibin pulim kalabusim siaman bilong Presidium- They Eluay, Sekretari General Thaha Al Hamid na tupela memba Don Flassy na John Mabor insait long tupela de bilong ol bung bilong makim namba wan de bilong mun december olsem emi anniversary bilong Independence ol ol ino luksave longen.
Herman Awom long namba 4 de bilong mun Decemba.
President Wahid husait bai igo lukluk raun long West Papua long krismas de ibin tok- emi laikim bai ol larim Mr.
Eluay na ol poroman bilongen igo free.
Queensland na planim long graun.
Ol papa bilong dispela kago-sip em ibin ron-igo-pas long dispela rif long mun Novemba, i peim moni long wok bilong klinim dispela rif.
Premier blong Niue Sani Lakatani i bilif olsem kantri blongem bai i kisim tokoraet long em bai i lukautim miting blong ol lida blong ol Pasifik ailan kantri, em Fiji tu i bin askim long hostim.
Lakanati i tok tru South Pacific Forum chairman, President Teburoro Tito blong Kiribati, ino tokaut yet long laik blongem long kantri bai i holim forum miting, em i holim strongpela bilif olsem Niwu bai i winim Fiji long kisim despela miting.
Lakatani i tok New Zealand Foreign Minista Phil Goff, i wok long gris gut wantaem ol narapela ailan kantri blong makim Niue na nau Niue i winim pinis sapot blong Australia na Samoa.
Lakatani i tok em i bin traim blong stretim tok long despela wantaem Interim Praim Minista blong Fiji, long ol miting em i bin stat long Forum summit long Kiribati long mun October, tasol nogat gutpela kaikai ibin kamap longen.
Australia, Victoria na New South Wales, ibin sainim wanpela agrimen bilong givim paua bilong ol bilong putim loa bilong ol bisnis kampani, igo nau long han bilong Komonwelt gavman bilong Australia.
Dispela bikpela agrimen i opim rot bilong ol iken kamapim wanpela nupela nesenel sistem bilong ol kampani-loa em bai sapotim ol bisnis na daunim kos bilong ol.
Wanpela lain man bilong Malaita ibin usim gan na sut nambaut insait long wanpela Hotel insait long bigtaun bilong Solomon Ailen- Honira, kostu tru i bagarapim ol wok na tingting rere bilong kamapim peace.
Sean Dorney ripot olsem, despela trabel ibin kamapim insait long Tropicana Motel.
Despela i soim olsem ol hatwok bilong rerem ol wok bilong kamapim peace iken bruk daun long ol kain heve olsem na tu ol tingting heve namel long ol lain wanpisin istap strong yet.
Ol lain memba bilong Guadalcanal Militia, Isatabu Freedom Movement ino bin igat ol samting bilong pait ibin istap insait long Tropicana Motel na planti bilong ol ibin ronwe igo insait long hapsait bilong Guadalcanal bihain long despela birua.
Tasol i luk olsem ol lain bilong Malaita Eagel Fos ino kamapim despela trabel- tasol narapela lain bilong Malaita- ol isave kolim Marau Eagele Force - em ol lain bilong Malaita ikam long Marau Sound long Eastern hap bilong Guadalcanal.
Despela ol heve long Marau Sound em narapela heve ken long kamapim ol peace toktok, na siaman bilong Peace Monitoring council, Sir Peter Kenilorea ibin tok lukaut long wik igo pinis olsem, sapos oli ino stretim hariap ol heve long Marau Peace accord- despela trabel iken igo insait long bagarapim ol peace toktok ol ibin oriatim insait long Townsville.
Ol memba bilong Neutral Anglican Melanesian Brotherwood ibin igo insait long bush bilong grisim bilong bilong ol memba bilong Isatabu Freedom Movment long igo bek long Honiara.
Saudi Arabia em oli laikim em Osama bin Laden.
Taliban Islamic Militia long Afganistan, em ol autoroti blong America i laikim em long ol trabel ibin kamap we em ibin go pas long ol tingting blong bomim ol America ambassy long Kenya na Tanzania long 1998.
Afghanistan na ol pren kanrti blongen.
Pakistan i tokaut pinis em bai i kisim bek sampela long ol soldia blongen boda blongem long Kashmir we kros i wok long kamap, bihaenim long India i bin skruim taim blongen long holim ceasefire oa stopim ol pait pastaem wantaem ol Muslim militant.
Army blong Pakistan i bin askim tu India long i katim tu namba blong ol soldia blongen long area blongem long boda long Himalayan state, olsem Pakistan i wokim.
Military i tok em i hope bai India i kisim bek sampela long seven-handret-tausan force blongen, em i bin putim long India-occupied Kashmir.
Indian Praim Minista Atal Behari Vajpayee, i bin skruim ceasefre em i bin tokauit longen, long narapela mun long ol niupela tingting oli wok long mekim blong statim ken wok blong kamapim peace.
Kashmir, em oli bin brukim namel long ol long 1947.
Praim Minista bilong Vanuatu- Barek Sope i tokaut nau olsem, Honoary Consul bilong kantri igo long Britain ino raitpela man long despela wok.
Long stat bilong despela mun taim Gurdian Niuspepa insait long London ibin tokaut klia olsem DR, Peter Chen ibin igat record na Praim Minista Sope ino bin laik rausim or kisim em igo bek long Vanuatu.
Foren ofis bilong Britain ibin mekim wanpela wok painim em yet na ibin tokaut olsem, em ino hamamas long Dr.
Chen usait ibin Honoary consul bilong Vanuatu long stat biolong despela yar- i bihainim ol lo bilong emi holim despela wok olsem wanpela mausman bilong gavman long narapela kantri.
Dr, Chen ibin istap long kalapus long taim em ibin tupela ten krismas bihain long kot ibin painim em ibin rong long holim na usim ol cargo ol ibin stil longen.
Despela wokpainim ibin painim aut tu long sampela long criminal pasin bilongen ino long taim igo pinis.
Wanpela mausman bilong ofis bilong Vanuatu Praim Minista itok, Mr.
Sope ibin askim Dr, Chen long resain na itok tu olsem despela pasin oli soim long ples klia i bigpela samting bilong sem.
Long Kiribati, High Court bilong kantri i kalabusim pinis wanpela man bilong Hong Kong, husat i bin traim long giamanim Bank bilong Kiribati long mun Oktoba, inap long faifpela yar.
Kam Chung Wong, krismas bilong en 43, i bin tok em i tru em i bin wokim ol rong pasin oli bin sasim em long en.
Em i bin mekim giaman pasin, karim ol giaman pepa na i bin usim nem bilong narapela man taim em igo long bank.
Wong i tok em i bin bungim hatpela taim na i bin laikim tumas moni, na em i bin lusim Fiji igo long Kiribati we em i laik giaman long kisim moni, na bihain em i laik go bek long Hong Kong na tilim dispela moni namel long ol pren bilong em.
Em i tok oli bin givim em nem bilong wanpela man husat i save givim ol giaman paspot na sampela trupela travellers cheques em ating sampela lain i bin stilim.
Taim em i salim Wong igo kalabus, Chief Justice Robin Millhouse i bin tok em i bin rereim gut tru bikpela plen bilong wokim sampela giaman pasin.
Ol ofisa bilong Coastwatch ibin painim ol dispela bot-pipol aste long wanpela ailan i stap namel long Dampier na Port Hedlands.
Mr Ruddock i tok, ol i bilip olsem tripela pipol i wok long lus.
Em i tok olsem, ol pipol ol ibin painim pinis, i tok olsem tripela pipol ibin lusim ailan long swim igo long ol narapela ailan i stap kolostu long traim painim sampela wara bilong dring.
Tasol, ol ino bin lukim ol bihain.
Presiden Suharto husat i wok long hait long ol polis, olsem narapela rot bilong traim pulim kalabusim em pastaim long pinis bilong dispela yar.
18-pela mun kalabus Kot ibin givim em long stil-pasin.
Lain femili memba na meri bilong em i wok long tok olsem emi ino ronawe lusim kantri.
Jastis Minista bilong Fiji, Alipate Qetaki, i laik bai oli mas investigate oa galasim wok bilong Jastis Anthony Gates, Jas bilong Lautoka.
Jastis Minista i askim long dispela bihain long em i rausim wanpela aplikesin bilong gavman long wanpela Stay Order long konstitusen.
Tingting bilong Jastis Gates i bin strongim ken wanpela tingting bipo olsem, 1997 Constitution i orait yet bilong ronim kantri.
Niusmeri Ofa Kaukimoce i ripot olsem, Mr Qetaki i wari long dispela tingting bilong Jastis Gates.
Em i tok em bai salim wanpela pas igo long Judicial Services Commission na askim em long galasim wok bilong Jastis Gates.
Em i tok olsem interim gavman ino klia tumas long mining tru bilong dispela Stay Order bilong Jastis Gates.
Wanpela sugar milling kampani tasol blong Fiji, i bungim heve long moni, bihain long oli bin givim oda long em long gohet long memeim sugar oli bin katim long displea yiar.
Gavman i papa long dispela Fiji Sugar Corporation.
Maus-man blong kampani, Hafis Khan i bin tok, tingting blong wanpela long ol han blong bisnis long givim oda long corporation long gohet long memeim sugar igo lusim namba 31 dei blong December, bai inap kamapim heve.
Mr Khan i bin tok, ating bai oli nap lusim 635-tausen dola long wanpela wik, longwanem, oli bin givim oda long dipela fopela mill, long tok oraet long kisim ol sugar cane, em ino gutpela tumas.
Fiji i bin bungim ol kain heve blong politik na trabel blong moni long stat blong dispela yiar, taim ku i bin kamap long kantri.
Dispela ku i bin pasim wok blong katim sugar cane, tasol ino bin kamapim displea heve blong nau.
Mr Khan i bin tok, dispela bisnis, em i stap pinis inap lon 120 yiar, imas tok oraet long sanis, olsem em iken nap gohet mekim wok blong em.
Wanpela loia bilong ol West Papua independens lida em oli bin kalabusim ol, i tok ol bai noken harim tok bilong President Abdurrahman Wahid long larim ol igo fri hariap.
Anum Siregar, wanpela memba bilong Defens tim i tok ol despela faivpela man i toktok strong long istap yet long kalabus igo inap oli stretim olgeta samting long lo.
Ol despela kalabus, ol biknem lida i sapotim tingting blong independen blong Papua, oli bin sasim ol long ino bihain lo bilong kantri na kamapim ol tingting bilong bruk lusim Indonesia.
Oli bin pulim kalabusim siaman bilong Presidium, Theys Eluay, Sekretari General Thaha Al Hamid na tupela memba, Don Flassy na John Mabor, insait long bung bilong makim nambawan de bilong mun Disemba olsem anivesari bilong Independens.
Oli bin pulim kalabusim namba faiv man, Reverend Herman Awom long namba 4 de bilong mun Disemba.
President Wahid husait bai igo lukluk raun long West Papua long krismas de, i bin tok emi laik bai ol larim Mr.
Eluay na ol poroman bilong en igo fri.
Nupela Solomon Islands gavman ibin tokaut long wanpela longpela malolo long Krismas taim, long wanem igat ol trabel i wok long kamap long kantri.
Sean Dorney i ripot olsem Kebinet insait long Honiara ibin tokaut olsem, ino Mande na Tunde tasol bai kamap pablik-holide.
Bai ol igat pablik holide tu long Trinde, Fonde na Fraide.
Na ol pipol bai go bek ken long wok long Tunde, namba 2 de bilong mun Jenueri.
SIBC i tok, planti bisnis kampani insait long Solomon Islands bai inoken hamamas long dispela disisen bilong Kebinet, long wanem ol ibin lusim planti dei bilong wokim bisnis bihain long ku ibin kamap long Honiara long namba 5 de bilong mun June.
Cook Islands bilong igo wokbung wantaim International Peacekeeping Team insait long Solomon Islands.
Ol narapela kantri istap pinis long sapotim Townsville Peace Agreement na pasim ol pait bihain long tupela yar bilong ol pait-kros long graun na ol wok namel long tupela lain-wanpsin bilong Guadalcanal na Malaita, em long Australia, New Zealand na Vanuatu.
Polis Komisina bilong Cook Islands, Peter Wichman itok, planti ol polis ofisa i soim laik pinis bilong igo mekim dispela wok long Solomon Islands.
Mr Wichman itok, emi wetim tokorait ikam long gavman bilong Cook Islands na ol narapela kantri pastaim long emi bihainim dispela plen.
Vice President blong Indonesia, Megawati Sukarnoputri i lusim pinis Jakarta, blong mekim tripela dei lukluk raun long ol provinces blong Aceh na North Maluku.
Insait long lukluk raun blong em igo long Aceh, Megawati bai opim ken Sabang free port long Weh island, i stap long island blong Sumatra.
Dispela lukluk raun igo long Aceh i bihainim lukluk blong President Abdurahman Wahid, long Banda Aceh long tude, we em i bin promis long traim stretim trabel em i wok long kamap long dispela hap.
Pait namel long ol soldia blong Gavman na ol rebel i wok long kamap long dispela province.
Ol rebel i wok long pait blong kisim independence inap long 25 yiar nau.
Long Sarere, Megawati bai kisim balus igo long North Maluku, we bikpela pait i bin kamap long en long wanpela yiar namel long ol Muslim na Christian.
President Abdurrahman Wahid i bin givim em wok blong lukautim trabel i wok long kamap long eastern rijon blong Indonesia.
Foreign Minister blong New Zealand, Phil Goff i tok, kantri blong em ino laikim yet ol sip i karim ol pipia blong nukilia long ol solwara blong em.
Dispela ol toktok blong em i bin kamap taim wanpela sip blong Britain i karim kago blong nukilia waste, i bin lusim France blong igo long Japan.
Mr Goff i tok, New Zealand i no laikim ol kago sip i karim nukilia waste long ron insait long solwara blong em.
Planti sip i karim kago blong nukilia waste i bin ron long Tasman Sea namel long Australia na New Zealand, na sampela taim ol dispela sip i bin save ron insait long solwara blong New Zealand.
Wanpela lain man bilong Malaita i bin usim gan na sut nambaut insait long wanpela hotel long Honira.
Dispela pasin bilong ol kostu tru i bagarapim ol wok na tingting bilong kamapim gutpela sidaun.
Sean Dorney i ripot olsem, despela trabel i bin kamap insait long Tropicana Motel.
Despela i soim olsem ol hatwok bilong kamapim peace i ken bruk daun long ol kain heve olsem taim ol tingting heve namel long ol lain wanpisin i wok long seksek yet.
Sampela lain man bilong Maliata i bin karim ol gan na go sut nambaut long Tropicana Motel long samting olsem 12-kilok long Trinde nait, na bagarapim wanpela man bilong Guadalcanal.
Oli karim dispela man igo long haus sik na oli stretim em.
Ol memba bilong Guadalcanal Militia, Isatabu Freedom Movement, ino bin gat ol samting bilong pait, oli bin stap insait long Tropicana Motel na planti long ol i bin ronwe bihain long despela birua.
Tasol i luk olsem ol lain bilong Malaita Eagel Fos ino kamapim despela trabel.
Malaita oli save kolim Marau Eagele Force - lain bilong Malaita i kam long Marau Sound long Eastern hap bilong Guadalcanal.
Despela ol heve long Marau Sound em narapela heve ken namel long ol toktok bilong peace, na siaman bilong Peace Monitoring Council, Sir Peter Kenilorea, i bin tok lukaut long wik igo pinis olsem, sapos oli no stretim hariap ol heve long Marau Peace Accord, despela trabel i ken bagarapim ol toktok bilong peace em oli bin oriatim long Townsville.
Ol memba bilong Neutral Anglican Melanesian Brotherwood i bin go insait long bush bilong grisim ol memba bilong Isatabu Freedom Movment long igo bek long Honiara.
Wanpela long ol bikpela lotu grup insait long Fiji ibin saspendim wanpela long ol minista bilong en, long wanem dispela minista ibin mekim strongpela toktok long pablik igo long sampela long ol bikpela lida bilong kantri wantaim olpela Presiden Ratu Sir Kamisese Mara.
Assistant Pastor ibin bagarapim nem bilong Sios na mekim ol i sem.
National Fijian Network bilong Redio Fiji.
Em ibin mekim strongpela toktok tu long olpela Praim Minista Sitiveni Rabuka na tu ol memba bilong Great Council of Chiefs.
Long Papua New Guinea, man husat oli bin rausim long wok bilong Jastis Minista, Andrew Baing, i tingting long askim kot bilong painim aut sapos nupela loa nau tasol oli oraitim, bilong wuas gut long ol politikal pati na ol memba, i stret aninit long loa oa nogat.
Ino long taim igo pinis Paliment i bin oraitim wanpela nupela loa oli kolim - integrity of political parties and candidates loa.
Mr Baing i tokim ol niusman meri olsem em bai toktok wantaim ol narapela pati lida, wantaim tu Sir Michael Somare husat oli bin rausim tu long wok olsem Minista bilong Foren Afes na Bougainville Afes, pastaim long em i salensim dispela loa long kot.
Mr Baing i tok dispela nupela loa ino bihainim gutpela pasin bilong demokrasi na tu em inap kamapim bikpela birua, long wanem em i bagarapim stret rait bilong ol memba bilong Paliment, moa yet ol indipendent memba na rait bilong ol long vot long ol bikpela samting.
Oli bin rausim Mr Baing na Sir Michael long wanem oli tok, tupela ino bin vot long taim bilong fes riding bilong dispela Bill bilongIntegrity of Political Parties and Candidates.
Baing i tok pasin bilong Praim Minista long rausim tipela i bincowardly -- oa i pasin bilong man bilong poret, long wanem em ino bin toktok pastaim wantaim tupela long en na tu em ino bin toksave long tupela olsem, em i rausim tupela pinis.
John Asipara, ibin koros nogut tru long sampela toktok em Amnesty International ibin mekim egensim Amnesty Bill ol ibin oraitim ino longtaim igo pinis long Solomon Islands.
Mr Asipara ibin sapotim dispela Amnesty Bill na tok olsem dispela em i hap bilong ol samting gavman i mas mekim aninit long Townsville Peace Agreement.
Mr Asipara i tok, em i rong long Amnesty International i lukim ol pis-toktok na Townsville Peace Agreement arasait long Melanesian tingting.
Em i tok, olgeta grup em ol ibin sainim Townsville Peace Agreement ibin bihainim Melanesian pasin na tingting long holim ol pis-toktok.
Mr Asipara i tok, dispela em i wanpela wei tasol em Solomon Islands iken bihainim bilong bringim pis na gutpela-sidaun insait long kantri.
Praim Minista bilong Vanuatu, Barak Sope, i luksave nau olsem, man em i bin makim bilong kamap Honorary Consul long Great Britain, ino raitpela man bilong holim dispela wok.
Long stat bilong dispela mun taim Guardian niuspepa long London i bin tokaut olsem, Dr Peter Chen i bin wokim sampela kriminal pasin bipo, Praim Minista Sope ino bin laik rausim em.
Tasol, British Foren Ofis i bin wokim ol wok-painim bilong en yet bilong galasim dispela man na oli painim aut olsem, Dr Chen -- husat i bin holim wok olsem Vanuatu Honorary Consul stat long dispela yar -- inoraitpela man bilong holim kain diplometik wok olsem.
Dr Chen i bin go kalabus long Hong Kong bipo taim krismas bilong em i 20, bihain long kot i painim em i holim sampela samting em oli bin stilim.
Wok-painim bilong ol British i bin painim aut sampela kriminal pasin emDr Chen i bin mekim nau tasol.
Polis Komisina bilong Fiji, Isikia Savua, i tok ol kriminal bai gohet long usim kantri olsem ples bilong bringim hait ol drag long wanem ol loa bilong en agensim dispela samting ino strong tumas.
Komisina Savua i tok olsem taim polis i wok long painim yet ol samting sampela lain i bin usim bilong wokim kain drag oli kolim Speed oa Amphatamine.
Oli ting ol samting bilong wokim dispea drag i mas stap insait long wanpela long 15 kontena bokis long Suva wof, em oli bin kam long China long wik igo pinis.
Em i tok, long dispela taim ol man oli painim i karim tambu drag igo insait long Fiji, i ken baim kot tasol long wan-tausen dola oa igo kalabus inap long tripela mun tasol.
Tasol em i pilim olsem, dispela ino inap.
Polis i ting kos bilong ol raw materials -- ol samting oli save usim bilong wokim Speed, em oli ting i stap long Fiji, inapim wan-point-faif-milian-dola.
Ol bikpela mausman bilong Israel na Palestine bai bungim Presiden Bill Clinton bilong Amerika tumora, maski ol ino save sapos ol toktok ibin kamap long Washington ibin karim sampela kaikai.
356 pipol ibin dai long en, stat long mun Septemba ikam inap nau.
Dispela miting ibin kamap long taim moa long trabel ibin kamap long West Bank na Gaza Strip.
Insait long dispela trabel, foapela Palestine pipol ibin dai na wanpela meri bilong Israel ibin kisim bikpela bagarap, na samting olsem sevenpela pipol ibin kisim bagarap taim wanpela man ibin pasim bom long bodi bilong em yet na pairapim kolostu long ol.
Polis bilong Israel i tok, wanpela man ibin pasim bom long bodi bilong em yet na pairapim insait long wanpela haus-kaikai em ol soldia bilong Israel i save go long en, kolostu long Jewish setelmen oli kolim Mehola long West Bank.
Balus kampani bilong Australia, Ansset Australia iwok long traim long mekim ol pasindia igo long hap ol i laik igo longen tete, maski oli pasim ron bilong sampela long ol balus bilongen.
Ol balus bilongen ino bin inap long ron stret long long taim bilongen tete na Ansett i tok lukaut olsem, ating bai igat moa long ol wankain heve olsem i kamap.
Geoff Lynch bilong Ansett itok, balus kampani iwok long traim long toktok wantaim ol pasindia, em ol ibin senisim ron bilong ol balus bilong ol, na oli bringim sampela moa ol balus ikam insait bilong sotpela taim.
Antara Niusagensi bilong Indonesia gavman i tok, ol i ting olsem ol dispela 14 pipol i bilong Iraq na Iran.
Canada na Holland.
Ol ibin pulim-kalabusim ol dispela 14 pipol long toktok wantaim ol na askim kwesten long ol long Bali Island.
Indonesia bilong traim igo kamap long Australia.
Ol atoreti bilong Australia ibin painim na kisim planti moa long ol dispela kain pipol, bihain long ol i kam insait long hap-solwara na eria bilong Australia antap long ol sip.
Red Fort long New Delhi.
Em i tok, wanpela bikpela lain polisman na soldia i muv igo insait long dispela eria long painim ol dispela militen sapos ol i wok long hait yet insait long eria bilong Red Fort.
Ol dispela militen ibin sut long ol AK-47 otometik raifol insait long dispela Fort, taim ol lain bilong ami na femili bilong ol ibin wok long holim wanpela pati.
Emperor Akihito bioong Japan ibin makim 67 birthday bilongen wantaim ol toktok wari em ibin autim, long ol asples pipol bilong Japan inogat ol ples bilong istap longen, bihainim pairap bilong sampela volkeno.
Insait long ol toktok bilong em long wanpela televisen brodkast, Emporer Akihito itok, emi bilip sore tru long ol pipol istap klostu long Mount Usu long not ailan oli kolim Hokkaido na Mount Oyama klostu long Tokyo.
Dispela tupela mauden ibin pairap wantaim long stat bilong dispela yar, we ol ibin halivim na muvim samting olsem 17-tausen pipol.
Japan ibin lukim moa pairap bilong maunden paia insait long yar 2000, em i winim ol narapela yar stat long 1990.
Jun, bihain long em ibin istap longpela taim tru bihain long man bilong em ibin dai.
Australia long taim bilong Krismas.
Insait long wanpela birua em ibin kamap ino longtaim igo pinis, wanpela yangpela man ibin dai taim em ibin draivim kar bilong em na igo bamim wanpela pos insait long Victoria.
New South Wales.
Long dispela taim, wanpela man bilong Victoria na wanpela bilong South Australia i dai pinis long ol dispela birua long rot.
Royal Australian Airforce ibin pasim wanpela wok bilong painim tupela pipol bilong Solomon Islands, bihain long ol ibin painim tupela i stap gut na inogat i kamap long tupela.
Santa Crus long Tunde nait na tupela ino bin go kamap long Ngaalo ailan, olsem ol ibin plen long en.
Tasol, wanpela tokman bilong Royal Australian Airforce bilong Australia i tok, i luk olsem dispela tupela man ibin kalap long narapela ailan, na ol ino save olsem ol narapela lain bai wari long tupela na stat long painim tupela.
Samting olsem wan-tausan-faiv-handret Australia peacekeeper bai i lusim krismas-taim long East Timor.
Defence Force i rediim pinis sampela laen, olsem ol band blong singsing blong go long Eastr Timor na pilai blong hamamasim ol soldia long taim blong kristmas.
Ol despela soldia ino lukim ol famili blong ol i nap nau long sikispela mun.
Commodore Mark Bonser, blong Northern Command long Darwin, i tok bai sampela biknem ofisa bai i go raon long East Timor, long ol despela de i kam blong tok tankiu long ol soldia long wok oli stap mekim.
Long Northern Australia, samting olsem faiv-handretdraiva na ol motorkar blong ol bai i lus long wanpela liklik outbek taon long taim blong krismas long wanem haiwara bai i katim rot na oli nogat narapela rot long kam aut longen.
Despela taon, Camooweal, long despela lastpela tupela wik, nogat rot gop insaet longen, taim bikpela ren na win i save kamap long olgeta nait na pulumapim olgeta riva em i wok long kaposaitim wara blong karamapim olgeta Gulf kantri na katim Barkley Highway.
Asian Development Bank i tok oraet pinis long 55 million US dola dinau igo long Cambodia.
Bai oli usim dispela moni blong stretim gut ken ol rot na bris em hai-wara i bin bagarapim ol namel long mun July na Novemba, na usim tu long ol wok blong irrigation, flood control na ol rot na bris long ol rural eria.
Dispela moni bai igo tu long wok blong wokim wanpela bikpela flood control dyke, blong lukautim kapital Phnom Penh na usim tu long stretim gut ol samting blong education na stretim ol health centres na clinics.
Bank i bin tok oraet long wan-million dola igo long Philippines blong halivim long muvim ol skuta istap klostu long railway trek long Manila, igo long narapela hap.
Balus kampani blong Australia, Ansett, i tok, foapela long dispela sikispela baus em i pasim ron blong ol aste, nau i statim ron blong ol ken.
Ansett i bin pasim ron blong Boeing 7-6-7 taim em i bin painim aut olsem, oli no bin wokim maintenance inspections long ol.
Dipsela i bin mekim na oli bin pasim planti tausen pasindia long lusim ples balus.
Tasol, Ansett i tok, ron blong ol balus i bin ron gut tete, na oli bin cancelim tupela balus tasol namel long Sydney na Canberra na sanisim taim blong ron blong tenpela.
Jane Corbett-Jones blong Ansett i tok, dispela fopela balus i bin ron ken taim oli bin chekim gut ol wok long ol.
Ol retailer bisnis oa stoa long olgeta hap blong kantri i bin wok long tok pipal i bin isi tru long lusim moni taim oli wokim christmas shopping blong ol olsem long taim blong ol Games, olympics na Paralympics.
Tasol, Bill Healey blong Australian Retailers Association i tok, oli bin wok long hope bai pipal i stat long wokim krismas shopping blong ol long last mninute na tru em i kamap.
Association i ting mak em long foa-percent long kalap long ol samting oli salim long yair igo pinis i bin kamap stret, oa ating em abrusim pinis na go antap moa yet na moni pipal i lusim long christmas shopping blong ol nau i stap long faiv--point-six-Billion dola.
Vice President blong Indonesia, Megawati Sukarnoputri i tok, ol Muslim na Christian long Maluku Island i mas usim ol selebration blong ol lotu blong ol long pinisim ol bel-kros blong ol.
Megawati i bin mekim dispela toktok insait long bung blong planti tausen pipal, wantaim ol bikman blong Lotu na komunti, long Bacan, istap long north Maluku.
Ol Christian pipal bai selebratim Chrismas tumora, na ol Muslims pipal bai selebratim Eid-Al-Fitr, em i makim pinis blong Islamic fasting month blong Ramadan, long Tride.
Megawati i bin tok, dispela pait na bel-kros i wok long gohet pinis stat long 1999, na ino kamapim wanpela samting tasol i mekim pipal i dai na mekim planti pipal i kamap refugi.
Ol ofisa blong Irael na Palestine i pinisim pinis ol toktok oli bin holim inap long wanpela wik long Washington.
Tasol oli no bin kamapim wanpela tok oraet long ol bikpela heve i wok long pasim tupela sait wantaim long kamapim laspela agrimen long pis long Middle East.
Bihain long miting wantaim President Bill Clinton na Foreign Minister blong Israel, Shlomo Ben Ami, man i makim Palestine, Saeb Erakat i bin tok, igat bikpela heve i stap yet long ol refugi blong Palestine, Jerusalem, sekuriti na ol heve blong territori.
Maus-man blong National Securiti Kaunsil blong America, P.
Crowley i bin tok, ol toktok i bin kamap gutpela, tasol ol heve em tupela sait wantaim imas stretim, i hat yet blong stretim.
Mr Ben Ami i bin tok, Clinton i bin givim pinis ol tingting igo long tupela sait wantaim long hau oli ken kamapim tok oraet na hau bai oli nap stretim ol heve, tasol ino bin laik long mekim sampela moa toktok long ol.
President blong Indonesia, Abdurrahman Wahid bai lusim Christmas Day long Province blong West Papua, em bipo yumi save kolim Irian Jaya.
Vice Governor blong Province, Constan Karma, i bin tok, em i tru olsem, President Wahid na meri blong em, bai mekim tupela dei lukluk raun long West Papua.
Em i namba tu lukluk raun blong President igo long West Papua, em trabel i wok long kamap long en namel long ol rebel, ol sekuriti fosis blong Indonesia na ol migrant settlers, insait long ol dispela mun igo pinis.
Samting olsem 20 pipol ibin dai bihain long tupela bas ibin bam long saut eria bilong Philipines.
200 pasindia taim emi mekim ron blong em igo long Cotabato siti.
Polis long hap ibin tok, ol wokman blong halivim pipol ibin traim long katim na brukim dispela bas long kisim aut sampela ol pipol em oli bin pas istap insait.
Narapela bas ibin ibin laki na em ino bin kisim bikpela bagarap.
Long nius blong kriket.
Kapten blong Australia, Steven Waugh ikam bek ken long tim blong Australia bilong Boxing Dei pilai tumoro.
Steve Waugh ibin tok em ibin pilim gutpela tru bihain long bikpela test aste long painim aut sapos emi orait long pilai na bihainim wantaim ol trening tede moning.
Kam bek blong em long tim i min olsem Damien Martyn blong Western Australia bai noken pilai na iluk olsem Colin Miller tu oa Stuart Macgill bai noken pilai.
Ol pleia bilong Australia ibin stap insait long hatpela trening blong ol tete moning, pastaim long oli go stap insait long Christmas Lunch wantaim famili blong ol long hotel ol i stap long en long Melbourne.
Washington long wik igo pinis, oli bin harim ol gan i bin pairap ken long West Bank na Gaza Strip.
Ol Palestinian man wantaim gan na ol soldia blong Israel ibin sut long ol gan igo-ikam sampela haua tasol bihain long Praim Minista blong Israel Ehuad Barak i bin mekim toklukaut olsem sapos inogatkaikai i kamap long ol toktok blong kamapim gutpela sidaun, state oa kantri blong ol Jewsish pipol bai i stap wanpis, nogat wanpela kantri bai i laik wokbung wantaim em.
Rabbi blong Israel i bin sutim tok tu long dispela plen.
Plaestine pipal, em long lusim rait biong salim igo bek ken ol refuji na tu long promis long sainim agrimen bilong pinisim ol pait.
Oli bilif olsem Presiden Clinton i givim tupela sait wantaim inaplong Trinde, long wanbel long plen blongem na sapos nogat, em bai i noken stap moa insait long ol toktok blong kamapim wanpela pis agrimen bilong Middle East.
Papeete ples-balus long Tahiti.
Dispela Airline i tok, 139 pasindia na 15 kru long dispela balus ino bin kisim bagarap.
Ol ibin muvim aut ol pasindia long dispela balus bihain long nus bilong balus ibin go insait long solwara.
Hawaiian Airlines i tok, em ibin toksave long Federal Aviation Administration na National Transportation Safety Board bilong Amerika long dispela birua ibin kamap.
Presiden Abdurrahman Wahid bilong Indonesia i go stap long West Papua provins em bipo ol i save kolim Irian Jaya long Krismas Dei.
Jayapura, kapital bilong West Papua.
Igat bikpela sekuriti wok i kamap nau long Jayapura.
Presiden iken bungim na toktok wantaim ol pipol.
Em i tok, inogat wanpela gutpela risen i stap long ol i askim long toktok wantaim Presiden, igo inap long taim sentral gavman bilong Indonesia i kamapim wanpela gutpela plen bilong toktok na wok wantaim ol pipol bilong West Papua.
Em i tok, dispela heve i kamap ples-klia wantaim kalabus bilong sampela independens lida, maski Presiden ibin tok pinis long ol i larim ol dispela lida igo fri.
Switzerland na Liechtenstein.
Japan ibin stat long kamapim ol strongpela tambu blong en long ol kaikai samting blong ol animel ikam long ol narapela kantri.
Hetman bilong lotu Katolik long wold Pope John Paul II ibin selebretim Krismas long St.
Peters Square long Rome na ibin askim long pis i mas kamap long Middle East.
Holy Year em ol ibin go long Rome bilong selebretim Krismas, i stap tu long dispela selebresen.
Pope ibin toktok long wokabaut bilong em igo long Holy Land long mun Mas na em ibin toktok tu long em ibin go kamap long Bethlehem we Christ ibin bon long en.
Ol selebresen bilong Krismas ino bikpela tumas long Holy Land long wanem igat ol trabel i wok long kamap long hap.
Popocatepletl volcano long Mexico City i bin salim bikpela simuk igo antap.
Em i gat sampela samting i wok long meknos aninit long graon.
Despela volcano i bin stop long kamap active bihaen long em i bin pairap long last wik.
Ol ofisa i tok bikpela wari blong ol em long ol samting olsem energey i i wok long kamap bikpela insaet longen na tok despela volcano i nap pairap bikpela moa ken, oa em i ken pairap isi isi insaet long sampla taim.
Jewsih pipal long kantri.
Toktok oa oda bilong Mr Barak i bihainim narapela oda bilong Supreme Court blong Israel igo long Palamen long em i givim pawa long olgeta ultra-Orthodox long joinim Ami.
Stat long 1950s, oli no save kisim ol Orthodox Jews long joinim Ami bilong Israel.
Long wanpela loa em i mekim planti Israel pipal i kros long olgeta wanwan yar, samting olsem tri-tausen Orthodox Jewish pipal ino save joinim militeri sevis, long wanem oli save go skul long Talmudic skul.
Ol man imas stap tu long wan-mun trening long wanwan taim, inap krismas blong ol i kamap long 49 yar.
Wanpela Komisin em Barak ibin makim na olpela Supreme Court Justice TZVI TAL i kamap Siaman long en, ibin putim dispela tingting long ol Orthodox Jews i mas volantia long joinim militeri inap long foapela mun.
Vietnam President Tran Duc Luong i go kamap pinis long Beijing, long mekim liklik raon i nap long faipela de, em insaet longen, oli ting bai China na Vietnam bai i sainim wanpela agreement blong pinisim kros blong ol longpela taim nau long graon.
Luong, oli ting bai holim ol toktok wantaem china President Jiang Zemin long Mande.
Ol Assistant foreign minista blong tupela kantri wantaem, i raitim kamap pinis toktok blong wanpela agreemnt long brukim ol solwara boda long Gulf of Tonkin, em i save bugim South China na North Vietnam.
Oli ting bai tupela lida i sainim tu wanpela agreement long wok bung blong ol long fishing long gulf.
Praim Minista bilong Australia John Howard i askim ol Australia pipal long tingim husat ol ol wanwan man oa meri i selebratim Kristmas taim, ol yet wanwan na oli nogat famili blong stap wantaim ol.
Mr Howard ibin mekim toktok blong tok tenkyu tu long ol kommuniti lain i save wok blong halivim kain pipal olsem.
Praim Minista i tok long Australia olsem mining blong Krismas em olsem femili dei, tru em i gat bikpela mining tu long ol kristian pipal.
Na Australia lida blong Opposition Kim Beazley i bin askim tu pipal long stap gut wantaim famili na enjoyim bung blong ol.
Ol i tok olsem 309 pipol ibin dai long dispela paia em ibin kisim tripela haua long kontrolim na pasim.
Ol ibin kisim planti pipol igo long hausik wantaim ol bikpela bagarap long bodi bilong ol.
Ikam inap nau, ol ino save long wanem samting ibin kamapim oa statim dispela paia.
Bikpela Xinhua Niusagensi bilong China i tok, dispela em i wanpela long ol bikpela paia tru long kamap long China insait long ol dispela yar igo pinis na i kamapim bikpela bagarap tru long laif bilong pipol.
Presiden bilong Indonesia Abdurrahman Wahid i tok, sampela bom-pairap long ol sios em 14 pipol i bin dai long en long Christmas Eve, em i bilong paulim pipol na kamapim ol tingting-poret na daunim wok bilong gavman.
Mr Wahid i bin autim tok sori tu igo long ol femili bilong ol pipol i bin dai na kisim bagarap, na em i promis olsem gavman bai mekim olgeta samting em i ken bilong painim na givim mekim-save long ol pipol i pairapim ol dispela bom.
Em i bin mekim dispela toktok long wankain taim hetman bilong Polis bilong Jakarta i bin tokaut olsem slek-pasin bilong ol i bin mekim na dispela trabel i kamap.
Dispela man Major Generel Mulyono i tok-sori long Polis ino bin inap long pasim ol dispela bom-pairap em tripela pipol i bin dai long en insait long Jakarta.
Em i tok, ol polisman ol i bin putim ol bilong gadim ol sios long Jakarta long taim bilong midnight mass ino bin mekim gut wok bilong ol.
Wanpela jet-balus bilong Hawaiian Airlines i bin ron abirisim ranwei bihain long em i bin go daun long taim bilong bikpela ren long Papeete ples-balus long Tahiti.
Hawaiian Airlines i tok, 139 pasindia na 15 kru long dispela balus ino bin kisim bagarap.
Ol i bin muvim aut ol pasindia long balus bihain long nus bilong en i bin go insait long solwara.
Hawaiian Airlines i tok, em i bin toksave long Federal Aviation Administration na National Transportation Safety Board bilong Amerika long dispela birua i kamap.
Dispela grup ibin givimaut dispela oda long wankain taim ol i wok long wari long ol pei-bek pait bai kamap, bihain long sampela lain ibin pairapim ol bom long ol Kristen Sios long Christmas Eve na kilim samting olsem 14 pipol.
Indonesiatete long nait.
Muslim haus-lotu long pinisim selebresen bilong ol bilong Ramadan.
Polis i toktok pinis wantaim moa long 50 pipol long painimaut husat tru ibin pairapim ol dispela bom.
Ikam inap nau, inogat wanpela grup i kam-aut na tok olsem ol tasol ibin pairapim ol dispela bom.
Dipatmen bilong Agrikalsa long Japan i tok, em i bin toksave pinis long ol pren kantri long Europe em oli save wok bisnis wantaim em, olsem em bai tambu long noken baim moa mit blong bulmakau blong ol na ol arapela kain mit.
Dipatmen i tok dispela em i wanpela tingting blong abrusim dispela sik nogut blong ol bulmakau oli kolim mad cow disease.
Ol bai stat bihainim dispela tambu long nambawan de blong mun Jenueri long yar bihain, na em bai karamapim beef, ol kaikai em oli wokim long beef na wara blong ol bulmakau blong kamapim pikinini oa sperm em oli usim bilong kamapim ol nupela pikinini-bulmakau.
Dispela pasin i bihainim wanpela tingting bilong wanpela lain saveman long wik i pinis, bai oli tambu long ol kaikai samting i kam long 15 memba kantri blong European Union.
Long wanem planti wari i wok long kamap long dispela sik mad cow disease, Japan i stat nau long strongim ol rul bilong en long wanem kain mit oa tin mit oli baim i kam long ol narapela kantri.
Malaysia i bin rausim moa long wan-tausen pipal bilong Indonesia, husat i bin brukim loa na go insait nating long kantri.
Oli bin putim ol dispela pipal antap long wanpela wosip bilong Indonesia yet bilong go bek long kantri bilong ol.
Oli bin pulim kalabusim dispela wan-tausen-200 Indonesia pipal raun long Malaysia long ol dispela mun i pinis, na oli bin putim ol antap long wosip long Johor provins.
Bos bilong Malaysia Imigresin, Aseh Che Mat, i tok narapela tri-tausen Indonesian i stap yet long ol detention centres.
Tupela kantri wantaim i bin wanbel long tingting bilong rausim ol dispela Indonesian pipal long Malaysia, bihainim ol toktok namel long Praim Minista Mahathir Mohamad na Indonesia President Abdurrahman Wahid long mun Oktoba.
Malaysia i gat moa long 700-tausen wokman meri bilong narapela kantri -- oli kolim foreign workers -- na moa long wan milian illegal immigrants -- pipal i nogat tok orait bilong stap long Malaysia, i stap long kantri, planti long ol i save wok long ol konstraksen kampani.
Planti long ol dispela pipal i bilong Indonesia.
New Zealand ibin sensim ken ol tok save blong em long trade wantaim Solomon Island na askim ol pipol blong em long larim pastaim wanem kain malolo oli laik kisim na tu wanem ol wokabaut bilong bisnis oli laik mekim igo long Solomon Islands.
Ministri blong Foran Afeas ibin tok husat ol pipol igat tingting long raun autsait long Honiara, imas askim pastaim ofis blong New Zealand High Komisin sapos wok sekuriti i orait pastaim long oli ken raun igo long ol dispela eria.
Dispela toktok blong New Zealand gavman ibin kamap stret long taim balus kampani blong Solomon Island ibin tokaut long em ibin lusim 4-million dola long taim blong ol trabel namel long ol pipol blong Malaita na Guadalcanal long stat blong dispela yar.
Na Polis bilong Indonesia i luksave pinis long tupela man em oli ting tupela i bin halvim ol bom pairap long Christmas Eve -- em long Sande nait, Disemba 24 -- long eitpela haus lotu insait long Jakarta.
Ol dispela bom i bin kilim samting olsem 14 pipal.
Tupela man ia i bin namel long faifpela pipal olgeta, em ol polis i ting oli bin wok long mekim ol bom insait long wanpela haus oli bin rentim long Bandung siti long Sande apinun, taim wanpela long ol bom i pairap.
Tripela long ol i bin dai long bom, taim tupela i kisim bagarap na oli karim ol igo long haus sik.
Nau dispela tupela man i kamap ol suspects -- oa ol ting ol tasol i bin wok long pairap ol bom raun long ol haus lotu.
Bei, i bin tokim ol niusman olsem, dispela tupela man ino orait gut yet, olsem na oli no nap toktok wantaim tupela yet.
President bilong Indonesia, Abdurrahman Wahid, i tok em i hamamas long lukim olsem, pipal bilong West Papua provins i save usim rait bilong ol long tokaut long wanem samting oli laikim, tasol em i tok, em ino nap larim ol i toktok long bruk lusim Indonesia oa kirapim trabal na pait long West Papua, ples yumi save kolim Irian Jaya bipo.
Long ol dispela mun i pinis, bikpela singaut long indipendens bilong West Papua i bin wok long kamap.
Mr Wahid, husat nau i stap lukluk raun long West Papua, i tok em bai noken mekim wanpela samting long ol faifpela activists oa faifpela man husat i save pait long indipendens em polis i holim ol, bihainim ol sas olsem, oli bin mekim samting agensim Indonesia gavman.
Bilong bekim laik bilong West Papua pipal husat i laik kisim indipendens, Mr Wahid i tok dispela provins i ken kisim bikpela otonomi moa na bai oli skelim gut ol samting olsem bai dispela provins i ken kisim bikpela hap long taraipela risoses dispela provins i gat.
Hetman bilong lotu Katolik long wold, Pope John Paul II, i bin selebretim Krismas long St.
Peters Square long Rome na i bin askim long pis i mas kamap long Middle East.
Holy Year, em ol i bin go long Rome bilong selebretim Krismas, i stap tu long dispela selebresen.
Pope i bin toktok long wokabaut bilong em igo long Holy Land long mun Mas na em i bin toktok tu long em i bin go kamap long Bethlehem we Christ i bin bon long en.
Ol selebresen bilong Krismas ino bikpela tumas long Holy Land long wanem i gat ol trabel i wok long kamap long hap.
Opposisen lida bilong Papua Niugini Bill Skate i tok, em ino tru olsem Opposisen i wok long redi long joinim gavman bilong Praim Minista Sir Mekere Morauta.
Mr Skate i tok, em bai stap yet olsem Opposisen lida wantaim sevenpela memba long tim bilong em.
Bill Skate i tok olsem, ol kain samting ibin kamap long politik ino longtaim igo pinis, we ol ibin rausim Foran Affairs Minista Sir Michael Somare long wok bilong em, i soim olsem politik insait long PNG i wok long paul yet.
Irian Jaya, long taim blong lukluk raun blong em igo long hap.
Emi tok Irian Jaya imas istap olsem hap blong Indonesia.
Presidium, istap yet long kalabus long ol sas blong i laik kamapim trabel.
Asian Development Bank bai givim kostu long 20 Million Australia Dolla olsem dinau moni igo long Solomon ailen bilong emi stretim gut ken ol kain kain wok insait long kantri- bihain long ol samting ibin igo bagarap - bihainim ol 18-pela mun bilong ol paitkros namel long tupela lain wanpisin long hap.
Gavman, ol bris- awara saplai, ol wok bilong bilong sanitation or ol ples bilong tromwe ol pipia, na tu bilong stretim ol skul na health facilities.
Despela bank itok- kos bilong ol samting igo bagarap long bigpela ailen bilong Guadalcanal na ol narapela provins klostu longen inap long 70 million dolla- we despela ibin bagarapim tru ol service bilong gavman.
Bihaen long wanpela-ten-foa mun long stap balus long haus, army gavman blong Pakistan i lusim igo fri olpela information Minista, Mushahid Hussein.
Hussein long haus.
Tasol em ino bin gat sas agesnim Mr.
Kot i bin painim Mr.
Sharif i rong oa guilty long hijacking na kidnapping wantaem tu corapsen, na tupela wik igo pinis, oli bin lartim em igo fri tasol em bai i noken stap insaet long kantri olsem na oli bin salim em long stap long Saudi Arabia.
Army ruler General Pervez Musharaf i bin daonim mekimsave, em oli bin givim long Mr.
Sharrif long stap kalabus i nap em bai idai, tasol e i bin meim olpela Praim Minista long peim planti million dola igo long kot na tu long lusim ol roperty blongem long Gavman.
Sharif long stap long Saudi Arabia.
Ol bikman blong China i mas ripotim ol praivet property blong ol, olsem wei blong stopim corapsen pasin long Gavman na Communist Party long niu yiar bai i gat bikpela pawa moa long wok.
Niuspepa i tok despela niupela system bai i bikpela bodi blong wok blong stopim pasin korapsein em i wok long kamap bikpela.
Em bai i wuas long moa long tu-handret central gavman minista na provincial party secretary na Governor.
Long despela yiar, oli bin investigatim pinis moa long 130-tausan corapsen case, we oli bin mekimsave pinis long tupela-ten-wan senior bikman oa lida.
Namel long ol em long vice chairman bifo blong National Peoples Congress, Chen Kejie, husat oli bin executim oa pinisim laif blongem long corruption sas long mun October.
Ol military pailot blong United Arab Emirates na Franis bai i pailotim ol Taiwan jet fighter balus longn first military pilot exchange program insaet long twenty yiar.
Stat long 1979, taim america i bin pinisim Defence treaty wantaem Taiwan, nogat ol army pailot blong narapela kantri i bin stap long ailan.
Liberty Times Niuspepa i ripot ol pailot bai i flay long ol Mirage 200-5s em oli save stap long Northern Hsinchu air base.
Despela Niuspepa i tok aninit long training agreemnt em nau tasol oli bin statim, bai oli ken salim tu tupela Taiwan pailot igo long UAE na Franis.
FOPELA MAN BLONG INDONESIA I KAMAP LONG KOT LONG AUSTRALIA.
Fopela man blong Indonesia, em oli bin pulim kalabusim ol long wanpela ailan klostu long Western Australia long las Friday, i kamap pinis long Magistrates Kot long Darwin.
Ol dispela man, em ol kru-memba blong wanpela bot, i karim 32 pipal blong narapela kantri na i bin pas long rif long wanpela island long Adminralty Gulf.
Ol Coastwatch othorati blong Australia i bin painim ol bihain long oli bin stap pas long island, inap long nainpela dei.
Oli sasim pinis dispela fopela kru-memba long bringim hait ol pipal, ikam insait nating long Australia na bai oli kamap ken long kort long Februari.
President blong Egypt, Hosni Mubarak na Caretaker Praim minista blong Israel, Ehud Barak bai bung blong holim summit oa miting long Fonde.
Ol laen i wok klostu wantaem president i bin ripot long despela miting namel long tupela lida.
Israel i no putim aut yet wanpela ripot blong tokaut stret olsem em tru despela miting bai i gohet, long Red Sea ples blong malolo, long Sharm el sheikh long Egypt.
Mubarak husat i bin bungim na holim toktok wantaem lida blong ol Palestine pipal, Yasser Arafat long Mande, i wok long toktok wantaem Mr.
Barak long telephone long wanem ol samting i wok long kamap long Palestiniain territory.
Barak na Mr.
Arafat bai i givim reply oa toktok blong ol long plan blong American President Bill Clinton, husat bai pinis klostu olsem lida blong America, long peace plan, pastaem long Trinde.
Wanpela kivung blong Middle East, bai kamap tumora long Egypt.
Prime Minister blong Israel Ehud Barak, lida blong Palestine, Yasser Arafat na President blong Egypt Hosni Mubarak, bai stap long dispela miting.
Ofis bilong Praim Minista bilong Israel i tok, dispela miting bai kamap insait long ples blong holiday, Sharm El-Sheikh.
Tingting blong holim displea miting i bin kamap bihainim toktok long nait namel long Mr Barak na Mr Arafat.
Dispela i kamap bihain long oli bin wan-bel long ol tingting blong pis agrimen namel long Israel na Palestine, em President Bill Clinton i bin putim kamap.
Malaysia Gavman i gat plan long strongim loa blong kontrolim ol strong het laen blong lotu long kantri.
United malaysia National Organisation, husat i lukautim Gavman blong kantri long nau, long wan wan taim i save sutim tok long Opposition party Islam SeMalaysia long rongim ol rul blong Islam blong winim sapoot na vot blong pipal.
Ol health oficial bilong Marshall ailen itok- fopela pipol idai pinis taim sick cholera ibin hamarim Embeye Ailen.
40) pipol igo pinis long haus sick- na ol wokpainim long buk bilong ol despela pipol long hausick i soim sick cholera.
Ol itok- health ministry bilong kantri iwok long rerem ol wok bilong kamapim ol health rul- i tambuim ol pipol long inoken igo ikam long Embeye ailen- bilong traim pasim despela sick inoken igo bigpela.
Ol wok na tingting rere bilong kamapim ol bung long makim krismas long despela eria ino bin igo hed- taim ol lain isave igo long ol lotu na ol wokmanmeri biolong health ibin wok bung wnataim bilong pasim ol kain bung ol ibin save bihainim bipo bilong bungim na skelim ol kaikai igo ikam- i olsem wanpela rot bilong mekim despela sick inoken igo bigpela.
Federated States bilong Micronesia- em ino longwe tumas longen- em istap samting olsem 600 nautical miles long North bilong Marshal ailen long mun April long despela yar.
Ol ibin daunim despela sick moa long tupela mun igo pinis.
Fiji Visitors Bureau i tok wanpela tok lukaut em i bin kam long New Zealand na i tok wanpela kain sik oli kolim, leptos-pirosis i kamap pinis long Fiji, ino stret.
Dispela sik, em i save givim high fever -- oa bikpela sik we skin i hat, i save kamap long ol rat na ol narapela enimal olsem.
Fiji Bureau i tok oli kontrolim pinis dispela sik na em ino samting bilong wari nau name long pipal bilong New Zealand husat i laik go raun long Fiji olsem ol turis.
Em i tok oli no save lukim ol nupela pipal i kisim ken dispela sik stat long nambawan de bilong mun Augus.
Oli kontrolim em i stap long liklik eria tasol longwe long taun.
Tupela bikpela ofisa bilong Papua New Guinea Difens Fos i tok, ol soldia bilong Indonesia i wok long brukim loa na kam insait long PNG sait planti taim pinis.
Niusman Richard Dinnen i ropot olsem, ol dispela soldia i wok long ronim ol rebel bilong West Papua.
Dispela tupela bikpela ofisa, em oli no tokaut long nem bilong tupela, i bin tokim PNG National niuspepa olsem, ol soldia bilong Indonesia ating i kam insait pinis long PNG samting olsem 400 taim, insait long tupela mun tasol.
Dispela tupela ofisa i tok olsem, PNG Cabinet i save long dispela pasin bilong ol, na ino mekim wanpela samting bilong pasim ol na lukautim nesanal sekuriti.
PNG Gavman i save tok ol hevi i wok long kamap long West Papua oli samting yet bilong Indonesia long stretim, na i save traim pinis long stopim ol Papuan rebel long krosim boda.
Tasol sapos toktok bilong dispela tupela ofisa i stret, em i luk olsem PNG Gavman i wok long larim tasol ol Indonesian soldia long kam insait.
Wanpela survey i ripot olsem wan wan man oa meri long tupela Plaestinian pipal i sakim ol toktok long kamap wantaem Israel.
Palestineina Centre for public Opinion i bin holim despela survey, em i tok 52-percent long ol Palestine pipal long West Bank na Jerusalem i no laikim ol toktok long kamap na 39-percent tasol i tok oli sapotim ol negotiations.
1948, taim oli bin kirapim wanpela kantri oa state blong ol Jewish pipal, na long givim bek long Israel.
57-percent i sakim ol plan long ol Plestiniain i kirapim kantri blong ol yet long Al-Aqsa compound, namba-tri tambu ples oa holy area long Islam na sampela narapela area long east Jerusalem.
Dispela shopping centre, we moa long 300 pipal i bin dai long en long wanpela paia long Christmas Eve, oli bin tokaut long en, long tripela yiar igo pinis olsem, em INO safe.
Tasol Shinhua News Agency blong China i tok, oli NO bin stretim gut wanpela samting long en.
Polis i pulim kalabusim pinis lain pipal nait-klab long siti blong Luoyang.
Planti long ol dispela pipal ibin dai long Christmas pati, long fourth flo disco, em ino bin gat laison, na ino bin gat samting blong putim aut paia long en na ino gat dua long pipal iken usim blong rona-wei long en.
Ministry bilong pablic security ibin salim wanpela pas hariap tru igo long ol lokol gavman long ol ino lukautim na was gut long ol ples iken kamapim ol kain birua olsem.
Em i bin tok olsem, oli mas pasim kuick ol naitklab inogat laisens longen na ol samtin blong pasim paia long en.
Tupela pipal i dai pinis na tripela-ten i bin kisim bagarap long ol pait namel long ol sumatin na polis long Nepal.
Ol sumatin i bin wok long protest agensim ol toktok India film star Hrithik Roshan i bin mekim blong rabsim Nepal.
Pastaem long de, ol ripot polis i bin usim, simuk bom oa tear gas blong clearim pipal i bunbg bung nambaut, taim ol suymatinb i kam long leftist All Nepal National Free Students Union i bin putim paia long hauspiksa em i bin wok long soim wanpela film blong Roshan.
Roshan i tok pinis em ino mekim wanpela kain tok ngut olsem, em i hateim oa oa belkaskas long Nepal na ol Nepal pipal.
Ol pipal i protest i laikim gavman long tambu long ol Roshan film na i askim strong olk papa blong ol hauspiksa na publik long sapotim demand blong ol.
Igat ripot olsem, ol rebel long West Papua i bin pulim kalabusim tupela memba blong Indonesia sekuriti fosis.
Antara nius-agensi blong Indonesia, i tok, 20 rebel blong Free Papua Movement i pulim kalabusim dispela tupela polis taim oli bin raidim Tor Atas District, i stap klostu long Jayapura, kapital blong Province.
Nius-agensi i tok, dispela tupela polis sergeant i bin wok long gadim wanpela lokal Sios.
Wanpela maus-man bilong Polis long Jayapura i tok, ol sekuriti fos nau i wok long painim dispela tupela man.
Long stat blong dispela wik, President blong Indonesia, Abdurrahman Wahid i bin promis long pasim West Papua i bruk lusim Indonesia.
Em i bin promis long larim rait blong pipal i tokaut long tingting blong ol, tasol em i bin tok, em bai no nap larim pait long kamap long province oa larim province i bruk lusim Indonesia.
AMERICA I GALASIM KAVA!
Kava, kain dring bilong Pacific pipol, i wok long mekim ol polis long Hawaii na ol narapela hap bilong America i wari.
Planti pipol moa i laik dring Kava na polis long America i wari sapos em i orait long ol man i dringim long draivim kar long rot.
Insait long California, wanpela jas bilong San Mateo County i bin rausim wanpela kot kes we wanpela man i bin dringim 23 kap Kava, pastaim long em i draivim kar.
Polis i bin pasim em long rot bihain long kar bilong em i ron karangi nambaut na oli sasim em long draivim kar taim em i spak long wanpela drag.
Tasol jas i bin rausim kot kes bilong em.
Jas i bin tok ino bin gat evidence oa i nogat sampela samting i stap em i soim stret olsem, man ia i bin spak long Kava.
Long stat bilong dispela yar oli bin rausim tu wankain kot kes olsem, agensim wanpela man bilong San Bruno husat i save dring Kava, long wanem kot i tok, oli nogat gutpela save long wok bilong Kava.
Kava ino tambu aninit long loa bilong Hawaii, tasol long wanem planti Kava ba i wok long kirap, ol polis i tok oli wok long wari planti long ol draiva husat i save dring Kava na draivim kar.
President bilong America, Bill Clinton, i tok lida bilong Israel na lida bilong and Palestine i kamap klostu long taim we oli ken sainim wanpela peace agrimen bilong Middle East.
Dispela toktok bilong em i kamap maski oli pasim ken wanpela miting em oli bin rereim long kamap long Egypt namel long Israel Praim Minista Ehud Barak na Palestinian lida, Yasser Arafat.
Mr Clinton i tok Mr Barak i wanbel pinis long wanpela tingting bilong America, bilong stretim ol belkros wantaim Palestine.
Tasol ol ofisal bilong Egypt i tok Mr Barak nau i tok em bai noken bungim Mr Arafat na President blong Egypt, Hosni Mubarak.
Ol niusman i tok, dispela trabal we miting bao noken gohet ken, i bagarapim ken ol sans bilong pinisim ol pait em i kamap bikpela ken long Middle East.
Gavana blong American Samoa ibin tokaut long en.
AUSTRALIA NA NEW ZEALAND INAP LUKAUTIM OL REFUJI OA?
Oli askim pinis Australia na New Zealand long lukautim ol Fiji Indian refuji long sotpela taim pastaim.
Bikpela Hindu Sios grup long New Zealand, Sanatan Dharan, i tok em i wok long halvim long rerem ol samting bilong ol Fijian Indian, tasol ol heve nau i wok long kamap bikpela.
Mausman, Babu Gyan Singh i tok, igat planti ol Fijian Indian pipol i nogat ples bilong silip, na em i tok oli ken lukautim ol dispela pipol pastaim long Australia na New Zealand i go nap oli bringim bek pasin demokrasi long Fiji.
Wanpela bikpela raonwin na ren i bagarapim pinis ol haus blong moa long 500-tausen pipal long Sri Lanka, na nau em i kamap pinis long southern kos blong India.
Tasol ol otoroti i tok despela cyclone i wok long go isi nau.
Ol strong blong win em i bin stap antap long 150 kilomita long wan wan awa taim cyclone i bin stap ong Indian Ocean, tasol nau em i stap daon long nain-pela-ten kilomita long wan awa taim cyclone i lusim bin Tamil Nadu state.
Oli muvim planti tausan pipal igo long ol cyclone senta oa oli kisim ol aut long ol eria i stap daon taim cyclone i kamap.
Wanpela-ten-tu pipal i bin dai na planti ol arapela moa i bin kisim bagarap long bodi blong ol, taim despela cyclone i hamamarim Tamil Nadu na ol narapela distrik long mun igo pinis.
Wanpela cyclone long yiar igo pinis i bin bagarapim nogut tru Orissa state bilong India, na kilim dai ten-tausan pipal na bagarapim wan-milian haus blong ol, na kilim 370 bulmakau.
Long Australia, Civil Aviation Safety Authority i givim oda long Ansett long wokim moa sefti sek long ol balus blongen.
Otoriti i tokim Ansett long sekim gut ken ol balus inap oli pinisim wanpela wok-painim-aut bilong glasim wei blong inspektim ol balus.
Taim bilong Krismas i bin mekim na Ansett ino bin sekim ol balus bilong en.
Gabriella Rossitto i ripot olsem, oli bin holim wanpela miting long Melbourne blong painim aut blong wanem na Ansette ino bin wokim sefti inspeksan long sikispela long ol Boeing 767 jet balus blongen.
Oli bin tokim Ansett long noken larim ol balus i kirap lusim graon na despela i bin pasim ol pipal i laik holide, i wet wet i stap long longpela taim, pastaem long Krismas taim.
Civil Aviation Safety Authoroty i tok em i ting ol balus i bin sef long ron tasol tokman Peter Gibson i tok oli givim oda long Ansett long wokim sampela moa sefti sek long ol balus blongen.
Dispela sik oli kolim long Leptospirosis.
Bureau ibin tok ol nau i kontrolim dispela sik na emi no samting ol pipol blong New Zealand iken wari long en em oli tingting long igo raun long Fiji olsem ol turis.
Emi tok ino bin gat ol nupela sik i kamap long nau stat long taim namba wan sik ibin kamap long mun Augus na dispela sik em i bin kamap long ol eria i long wei long taun.
Wanpela guria i bin kamap long Darwin, kapital siti blong Northern Territory.
Oli bin makim olsem, namel bilong guria i bin kamap arasait liklik tasol long eria blong Darwin, long Kakadu National Park.
McCue i tok, dispela i narakain samting em ino save kamap bipo.
Wanpela efos helikopta balus bilong Indonesia, em ibin wok long lukautim President Wagid taim em i lukluk raun long West Papua, ibin pudaun bagarap long wanpela longwe hap bilong dispela provins.
Tupela long ol sevenpela ol kru bilong en ibin kisim bagarap.
Wanpela mausman bilong efos i tok, wanpela Puma helikopta ibin pudaun bagarap long Kebar ples balus insait long Manokwari long Irian Jaya.
Despela ofisa i tokaut olsem, despela helikopta ibin lusim Jayapura bilong go long Biak ailen.
Despela helikopta i bin wok long was long lain bilong President Abdurrahman Wahid husait i bin mekim lukluk raun long Krismas insait long Irian Jaya long Mande.
Na long kriket.
Ol West Indies i bin lusim pinis tripela wiket long seken innings blong ol bihaen long oli bin redi long kisim 462 ron blong winim namba-4 test agensim Australia long M-C-G.
Jason Gillespie i bin autim Daren Ganga na Brian Lara na i mekim tupela ino kisim sko, na Wavel Hinds i bin kisim foa ron tasol.
Olsem na West Indies i three for Seven.
Australia i bin declare long second innings, pastaem long five for 262.
Justine Langer i bin skorim 80 na Mark Waugh 78 not out.
Ol helt ofisa long Papua New Guinea i toklukaut long pipal i noken baem ol tins pis em sampela laen i wok long salim long blek maket long Port Moresby.
Oli tok nongut ol dispela tin pis i poisonim na kilim man.
Richard Dinnen i ripot olsem oli bin wokim ol despela tin pis sikispela yiar igo pinis na oli nogut nau long pipal i kaikai.
Long 1994, gavman i bin baem faiv-tausen-500 katon mekerel tin pis i kam long Thailand blong givim long pipal taim volkeno i pairap long Rabaul na bagarapim ples na ol haus blong ol.
Tasol, kain stori olsem i save kamap oltaim long PNG, ol despela tin pis i bin kamap na stap olgeta i nap nau long Port Moresby.
Em i bin go bagarap nating long gavman backstoa we em i bin stap i nap sikispela yiar, wantaem ol narapela kaikai na masin samting.
Nau, planti long ol despela mekerel tin pis i stap long ol rong pipal husat i laik wokim bisnis oa salim long pipal raon long Port Moresby blong kisim moni.
Ol Helth ofisa i tok ol dispela tin pis i olpela na taim bilong kaikaim ol i abrus pinis, na oli tok sapos pipol i kaikaim oli ken nkisim sik na dai.
Gavman bilong Marshall Islands i tambu long pipal long noken raun nambaut long wanem kain sik oli kolim cholera i kamap long Ebeye ailan.
Faifpela pipal i dai pinis long dispela sik em ol dokta long ol laboratories long Guam na Hawaii i bin luksave long en long wik i pinis.
Ol helt otoriti i tok ol dokta i givim pinis marasin long moa long 140 pipol bihainim dispela sik em i bin stat namel long dispela mun Disemba.
Helt Sekretri Donald Capelle i tok tingting bilong gavman long tambu long pipal long noken raun i bilong kontrolim sik bai em i noken go long ol narapela ailan bilong kantri.
Marshall Islands gavman i traim long painim aut we dispela sik i bin kam long en.
Ripot i tok oli askim pinis World Health Organisation long givim moa marasin bilong pasim sik cholera.
Oli ting dispela em i nambawan taim sik cholera i kamap long Marshall Islands stat long taim oli stat raitim daun ol rekot bilong kantri ikam inap nau.
12-pela mun igo pinis.
Turis bisnis ibin wanpela long ol bisnis em ibin kisim bikpela bagarap tru long dispela heve blong wok politik em ku ibin kamapim long mun May.
31-pesen i daun long mak blong 1999.
36-pesen aninit long mak blong moni blong las-yar.
NIUE I TOKIM AMERICAN MEDIKAL SKUL, LUKAUT!
Premia bilong Niue i tokim pinis ol darekta bilong wanpela medikal skul bilong America long kantri olsem, gavman bai rausim ol sapos oli no pinisim ol pait-kros namel long ol yet.
Premia Sani Lakatani i tok em bin givim oda pinis long ol ofisal bilong Lord Liverpool University long ailan, pastaim long em i go lukluk raun long Fiji.
Em i tok moa long 12 mun i lus pinis bihain long gavman bilong em i bin givim tok orait long dispela medikal skul, long lisim olpela Niue Hotel.
Em i tok ikam inap nau ol papa bilong dispela skul i wok long pait-kros yet namel long ol yet.
Premia Lakatani i tok em i laik givim narapela sans long ol edministreta bilong skul long mekim wok gut, sapos nogat oli mas go aut lusim kantri.
Na em i tok, sampela samting i kamap pinis em i soim olsem, skul i harim pinis tok bilong em.
Offis blong Envairomen blong Papua New Guinea na Conservation ibin kamapim sampela loa em bai oli iusim blong sapotim wanpela loa em nau tasol palimen ibin kamapim.
Ol dispela toktok ibin kamap blong bekim sampela wari em sampela ol envairomen grup ibin kamapim long ino bin gat gutpela loa istap long mekim wok blong em.
Ol Indonesia boskru long tripela sip i kamap pinis long kot long Darwin, long Northern territory blong Australia, bihain long oli sasim ol long bringim hait pipal blong narapela kantri i kam long Australia.
Long wik pastaim long Krismas, ol Australia Customs ofisa i bin holim-kalabus tenpela man long Ashmore Reef eria, klostu long northwest kos blong Australia.
Ol despela sip i bin wok long karim samting olsem 160 pipal blong ol narapela kantri.
Darwin Magistrates Court i bin harim olsem narapela Indonesia boskru i gat sik TB na nau i wok long stap long Royal Darwin Hospital na ol otoroti ino toktok yet wantaem em.
Kot i bin tokim despela tenpela man long wet long rumgat, na long mun February ol bai sanap ken long kot.
Long dispela taim, ol Australia Customs ofisa i painim pinis ken narapela bot i bin wok long karim narapela faivpela-ten illegal immigrants long northwest kos blong Western Australia.
Eitpela bot i bin wok long karim moa long faiv-handret pipal i kam long ol narapela kantri long 15 de blong mun Desemba.
Tupela bikpela ofisa bilong Papua New Guinea Difens Fos i tok, ol soldia bilong Indonesia i wok long brukim loa na kam insait long PNG sait planti taim pinis.
Niusman Richard Dinnen i ropot olsem, ol dispela soldia i wok long ronim ol rebel bilong West Papua.
Dispela tupela bikpela ofisa, em oli no tokaut long nem bilong tupela, i bin tokim PNG National niuspepa olsem, ol soldia bilong Indonesia imas i kam insait pinis long PNG samting olsem 400 taim, insait long tupela mun tasol.
Dispela tupela ofisa i tok olsem, PNG Cabinet i save long dispela pasin bilong ol, na ino mekim wanpela samting bilong pasim ol na lukautim nesanal sekuriti.
PNG Gavman i save tok ol hevi i wok long kamap long West Papua, i samting yet bilong Indonesia long stretim, na i save traim pinis long stopim ol Papuan rebel long krosim boda.
Tasol sapos toktok bilong dispela tupela ofisa i stret, em i luk olsem PNG Gavman i wok long larim tasol ol Indonesian soldia long kam insait.
Oli pasim pastaim ol toktok namel long Gavman blong Papua New Guinea na ol lida blong Bougainville, em oli bin makim long stat aste.
Nius-man Richard Dinnen i ripot olsem, ol dispela toktok oli bin makim blong stat aste bihain long em i bin bruk daun long mun igo pinis.
Oli ting oli bin pasim ken ol dispela toktok, long wanem, long ol senis i bin kamap insait long Papua New Guinea cabinet.
Insait long ol dispela senis long wik igo pinis, oli bin rausim Sir Michael Somare olsem Minister blong Foren na Bougainville Affeas.
Bart Philemon i bin kisim ples blong em, tasol i luk olsem, em tu i lusim ken dispela wok blong lukautim Bougainville, na Planning Minister Moi Avei bai go pas long tim blong Gavman long holim wanem kain ol toktok oli wokim wantaim ol lida blong Bougainville.
Wanpela lain blong Gavman bai igo long Bougainville long stat blong mun January, long stap insait long ol toktok.
Papua New Guinea Red Cross i askim pipal long soim respekt long wok blongen, bihaen long ol kriminal i bin paitim wokmeri blongen tupela taim nau long despela yiar.
Ol man i karim gan ibin stilim ol samting blong ko-odineta blong Blood trensfusen sevis, Rosemary Munaga, taim em i bin kamap blong stat wok long Port Moresby Blood bank.
Em nambatu taim long despela yiar, ol criminal i hansapim Sister Munaga.
Red Cross Secretary General, Janet Philemon, i tok wokman blong Red Cross i mas kisim respekt i kam long pipal long bikpela wok blong ol long sevim komuniti.
Em i tok moa beta oli larim ol i mekim gutpela wok blong ol na maski long mekim ol i poret long wok.
Polis long Papua New Guinea i wok long painim aut long bikpela namba blong ol kalabus ibin rona-wei lusim kalabus long holiday wiken.
Bomana Jail, klostu long kapital Port Moresby, we oli bin kalapim banis na ronawei.
Ol polis othorati i tok, dispela i kamap long wanem, ino gat sekuriti long jail na i askim long holim wanpela wok painim long prison sevis.
Na namel long ol narapela samting i bin kamap, wanpela man i bin dai long Sabama, bihain long oli bin katim em wantaim naif na dispela i bin wanpela long tupela kilim dai i bin kamap long kapital long holiday wiken.
Igat ripot olsem, ol rebel long West Papua i bin pulim kalabusim tupela memba blong Indonesia sekuriti fosis.
Antara nius-agensi blong Indonesia, i tok, 20 rebel blong Free Papua Movement i pulim kalabusim dispela tupela polis taim oli bin raidim Tor Atas District, i stap klostu long Jayapura, kapital blong Province.
Nius-agensi i tok, dispela tupela polis sergeant i bin wok long gadim wanpela lokal Sios.
Wanpela maus-man bilong Polis long Jayapura i tok, ol sekuriti fos nau i wok long painim dispela tupela man.
Long stat blong dispela wik, President blong Indonesia, Abdurrahman Wahid i bin promis long pasim West Papua i bruk lusim Indonesia.
Em i bin promis long larim rait blong pipal i tokaut long tingting blong ol, tasol em i bin tok, em bai no nap larim pait long kamap long province oa larim province i bruk lusim Indonesia.
Gavman bilong Western Australia i bin givim kostu wan-milian dola dinau moni long wanpela long ol bikpela kontena shipping kampani long wold, bilong halavim em i kirapim bes bilong en insait long Fremantle.
60) niupela wok insait long despela Fremantle, na bai halavim wokmoni bilong Western Australia longplanti milian dola.
Despela shipping kampani bai lusim Melbourne na muv igo long Fremantle.
Interim gavman bilong Fiji bai noken go het long peim ol memba bilong olpela koalisen gavman bilong Praim Minista Mahendra Chaudry em ol ibin rausim long ku, na tu ol arapela memba bilong Palamen.
Palamen memba long pinis bilong mun igo pinis, bihainim yet wanpela agrimen ol ibin kamapim wantaim sampela memba bilong Palamen.
Pablik Sevis Komisin ibin givim oda tu bilong ol olpela minista i lusim ol haus bilong gavman em ol i stap long ol nau.
Tasol, sampela minista, olsem deputi bilong Mr Chaudry, Dokta Tupeni Baba, ibin tok bai ol inoken muv-aut long ol haus bilong gavman.
Dispela heve i stap nau long han bilong ol kot.
Vietnam husat i laik go bek ken long peles bilong ol.
Dispela kampani i tok, kolostu nau bai nambawan lain wokmanmeri i lusim American Samoa.
Daewoosa i tok, em bai usim samting olsem 600-tausen Australian Dola long salim ol dispela 35 wokmanmeri igo bek long Vietnam.
Em i tok, i luk olsem ol narapela 250 wokmanmeri bilong Vietnam i laik stap yet long American Samoa.
Na long mun igo pinis, wanpela bikpela pait ibin kamap long dispela fektori we wanpela meri bilong Vietnam ibin lusim wanpela aie bilong em na tenpela arapela wokman bilong Vietnam ibin kisim ol bikpela bagarap.
France na China em i pasim France long noken salim samting bilong pait long Taiwan.
France long Taiwan.
France na China ibin sainim agrimen bilong tupela long 1994.
Foran Ministri bilong China ibin wok long bekim ripot ikam long Taiwan long dispela pailot skim, na tokim France na United Arab Emirates long inoken mekim ol kain wok na samting em bai kamapim heve long independens bilong China.
Long 1992, China ibin pasim gavman ofis bilong France long Guangzhou siti long southern CHina bihain long em ibin salim ol dispela Mirage jet balus long Taiwan na ol ino bin opim ken dispela ofis igo inap long 1997.
Praim Minista bilong Cook Islands bipo, Sir Geoffrey Henry, i laik bai ol Pacific Island kantri i kirapim wanpela kaunsel bilong ol elder statesmen, oa ol biknem lida husat i wok longpela taim pinis long rijen.
Em i tok kain kaunsel olsem bai halvim ol yangpela politikal lida wantaim advice oa gutpela tingting bilong mekim wok insait long rijen.
Sir Geoffrey i tok i gat planti biknem lida bilong Pacific husat i retire oa malolo pinis, em oli gat gutpela experience, oa gutpela save em oli bin kisim long longpela sevis bilong ol.
Em i tok piksa long em yet, Ratu Sir Kamisese Mara bilong Fiji, na Sir Michael Somare bilong Papua New Guinea.
Em i tok ol kain biknem man olsem i ken ofa long gutpela save bilong rijen.
India na Russia i sainim pinis wanpela defens kontrak em i kos moa long 5 na haf Billion Australian Dola.
Dispela agrimen em i wanpela long ol bikpela agrimen bilong wokim samting bilong pait em ol ibin sainim taim Presiden Vladimir Putin bilong Russia ibin go lukluk-raun long India long mun Oktoba.
China, tupela i go het yet long baim planti samting bilong pait ikam long Russia.
Russia i save salim 80 pesen long ol samting bilong pait em i save wokim, igo long India na China.
Indonesia gavman i tingting long wokim sampela senis long nesanal intelligence system bilong en.
Ginny Stein i ripot olsem, Difens Minista Muhammad Mahfud i tokaut pinis tu long kirapim wanpela nupela intelligence unit.
Difens Minista Mahfud i tok President Abdurrahman Wahid i givim oraitim pinis plen oa tingting bilong senis.
Nupela intelligence unit bai kisim ples bilong unit nau kantri igat.
Em i tok Difens Dipatment bai kirapim tu wanpela nupela unit bilong halvim intelligence na ol wok bilong counter-intelligence.
Toksave bilong minista i kamap bihainim ol bom pairap em i bin kamap long Christmas Eve bombing, wanpela kempein agensim ol Christians em samting olsem 15 pipol i bin long en.
Indonesia i ting long wokim kamap 52 million ton blong rice long yiar bihain oa klostu tu-pesen moa long namba oli bin kisim long dispela yiar.
Director general blong production of food crops blong Indonesia, Syarifuddin Karma, i tok, em i gat strongpela bilip long kamap long dispela namba.
Em i tok, dispela 52 million ton blong rice bai oli kisim long 11.
95 million hectares blong gaden oli planim rice long en.
Indonesia ino save baim rice long ol narapela kantri long wanem em i gat inap rice oli wokim kamap long kantri.
Tasol long sampela taim igo pinis, oli baim rice ikam long ol narapela kantri, long wanem oli bin sot long rice.
Lokal Kongres bilong New Caledonia i oraitim pinis bajet bilong en bilong yar 2001.
Mak bilong dispela bajet inap long 80-bilian French Pacific Francs, oa moa long wan-point-wan-bilian Australian dola.
Tasol National RFO redio i ripot olsem, samting olsem three quarters - oa bikpela hap long moni bilong dispela bajet bai oli skelim igo long ol provins na ol municipalities bilong dispela teritori.
Gavman bilong teritori yet bai holim tasol samting olsem 320 milian dola.
Samting olsem 70-milian dola bai oli lusim long infrastructure development -- ol wok bilong lukautim ol rot na ol narapela pablik wok olsem, na moa long tu-milian bai go long halvim ol wok didiman bilong New Caledonia.
Niu Yar tu bai lukim niupela takis -- dispela em bai 4 pesen GST oa goods and services tax, na takis long tapak na alcohol bai go antp tu.
Coalition gavman bilong Mahendra Chaudry, em oli bin rausim ol long ku, i tok ol bai traim long stat wok ken olsem ol minista long Mande.
Interim Gavman i sutim tok long ol na tok, dispela tingting i olsem tingting bilong pikinini na inap long kamapim trabal.
Fijian memba bilong koalisan gavman em oli bin rausim long ku, i laik stat wok ken olsem ol minista long wik bihain.
Meri husat i bin holim wok olsem Deputy Praim Minista na tu i bin Minista bilong Fijian Affairs bipo, Adi Kuini Speed, i tok long tingting bilong High Court Judge Justice Anthony Gates, ol minista bilong olpela koalisan gavman i gat rait long gohet long wok bilong ol.
High Court Judge, Justice Anthony Gates i bin tok olsem, 1997 constitution i orait yet aninit long loa, na i bin rausim wanpela askim bilong Interim Gavman long larim ol i ronim kantri.
Adi Kuini Speed i tok, oli bin elektim em minista bilong Fijian Affairs, na em bai traim long suwim sampela save igo long het bilong ol asples Fijian.
Na nau yet tu, interim gavman ino laik long sanap arere.
Em i tok tingting bilong Justice Gates nau i stap wantaim Appeals Court.
Oli tok dispela tingting bilong ol koalisan minista i pasin bilong pikinini, na tok, em i ken kamapim trabal long kantri.
Australia Foreign Minista, Alexander Downer i tok tupela marit blong Australia, oli bin holim kalabus long Laos, long sikispela de igo pinis, ino spai.
Kerry Danes, i wanpela wokman blong Defence Deparment na wanpela memba bifo blong SAS, top army unit blong Australia.
Polis long Laos i wok long holim em i stap long capital Vientiane, wantaem meri blongem, Kay na nogat sas long ol.
Mr Danes i wok olsem bos blong wanpela security kampany long Laos, taim em i kisim malolo long Defence Department.
Downer i bin bungim na holim toktok wantaem Lao Ambassador long Australia tede long moning na oli bin tokim em oli holim ol i stap long fraud oa mekim giaman pasin.
Polis long Philippines i tok, oli bin bagarapim wanpela plan blong Abu Sayyaf Muslim rebel grup, long pairapim bom long Manila, bihain long oli bin pulim kalabusim tupela rebel lida blong ol.
Oli bin pulim kalabusim Hector Janjalani long wanpela shopping centre long Manilla, wantaim tu narapela rebel, Alsheed Albani.
Polis i bin painim long dispela tupela man, ol han-bom na ol gan na plan blong ol hap em oli bin tingting long pairapim bom long en long Manila.
Janjalani i bin stap pinis insait long ol narapela pait long Southern Philippines.
Abu Sayyaf i bin kisim na haitim planti pipal blong narapela kantri long stat blong dispela yiar na oli bin askim long peim planti million dola olsem bai oli ken lusim ol igo fri.
Ripot ikam long Papua New Guinea i tok oli arestim pinis wanpela ofisa bilong imigresin ofis na sasim em long paulim ol paspot.
Ripot i tok, oli bin larim em i baim beil na oli lusim em igo na oli tok em bai kamap long kot tede.
Praim Minista Sir Mekere Morauta i bin tok aste olsem, oli mas klinim aut ol paul pasin insait long Foren Afes dipatment, wantaim tu ol paul pasin long imigresin na paspot.
Ripot i tok, ol dispela kalabusman ibin usim ol rop ol i wokim long rais-bek long ronawei long kalabus taim ol gad i wok long senis.
Komisina Serupi i tok, prison sevis i wok kolostu wantaim ol polis, lokal lida na ol arapela memba bilong pablik long traim holim-pasim ken ol dispela kalabusman ibin ronawei.
Presiden Bill Clinton bilong Amerika bai inoken go raun long North Korea pastaim long em i pinis wok long namba 20 dei bilong mun Jenueri.
North Korea, long wanem em inap long kamapim heve long Amerika na ol pren kantri bilong en olsem South Korea na Japan.
Iran na Libya long kisim ol ovasis moni em i nidim.
Wanpela grup em save halvim ol refuji long Australia, i tok em i wok long rereim wanpela kot kes agensim Australia Gavman long wanem wanpela man bilong Tonga i bin dai long detention centre bilong en.
Dispela man bilong Tonga, krismas bilong en i stap long 50s, i bin dai long wanpela refuji detention centre long Melbourne long wik i pinis, taim em bin wok long sakim tok long go bek long kantri bilong em.
Ripot i tok dispela man i bin marit, i bin gat ol pikinini, na i bin stap pinis long Australia inap long 17 yar.
Cyrys Sarang bilong Refugee Action Collective, i tok dispela grup i wok long traim long halvim femili bilong dispela man.
Wanpela mausmeri bilong Australia gavman i tok wanpela ripot bilong polis i bin painim aut olsem, i luk olsem dispela man ino bin dai long sampela kain paul pasin.
Bai oli painim aut moa long dai bilong dispela man.
America i bin tokaut long bikpela wari long ol tingting blong Russia long salim ol samting blong pait igo long Iran.
Em i tok, dispela i nap long kamapim heve long interest blong America long Middle East.
Wanpela maus-man blong State Department long Washington i tok, gavman i wari long ol ripot ikam long Russia, em bai salim ol roket-bom, submarines na ol narapela samting blong pait igo long Iran.
Dispela ol toktok i bin kamap bihain tasol long Russia na Iran i bin tok oraet long wok bung blong militari, insait long wanpela miting long Tehran.
Aste, Defence Minister blong Russia, Igor Sergeyev i bin tok long Tehran olsem, Russia bai luk save long ol international agrimen na tingting blong salim ol samting blong pait bai no nap bagarap, narapela kantri.
Ol ofisel blong Russia i bin promis tu olsem, ol dispela samting blong pait ol bai salim, em olpela roket na gan em oli bin wokim long taim blong Soviet.
Australia Praim Minista, John Howard i tok, em i tru olsem, ol pipal bai noken holim bikpela selebresin blong makim an-handred yiar ol state i bin bung wantaim bblong kamapim Federation.
Igat sampela kain tokwin i kamap olsem, pipal blong Australia ino gat strongpela bilip long kantri blong ol.
Centenary celebresin bai i stat long Mande, wantaem seremoni long Alice Springs na sampela bikpela bung tu long Sydney, namel longen wanpela parade.
Howard i tok em tru Australia pipal i save selebreit, makim nationhood narakain yet long ol narapela kantri long wol.
Ol helt atoreti bilong Marshall Islands i tok, ol i wok long traim yet long painimaut hau sik-kolera em i kamap nau tasol long Ebeye Island i wok long kalap-kalap long ol pipol.
Faivpela pipol i dai pinis long dispela sik, stat long taim ol i painimaut pastaim long dispela sik i kamap long ailan long namel bilong mun Desemba.
Ikam inap nau, moa long 140 pipol i kisim marasin pinis bihain long ol ibin kisim kolera.
Gavman i putim tambu long ol pipol i mas noken wokabaut igo ikam long ol arapela hap bilong kantri, long traim pasim dispela sik inoken go long ol arapela ailan.
Long American Samoa, president blong Daewoosa Samoa i bin kisim bagarap taim wanpela kar i bin bumim em arasait long kolos fektori, long Tafuna.
Kil Soo Lee i bin kisim bagarap long lek na ol narapela bagarap, nau i stap long hospital.
Polis i wok long painim tripela meri husat i bin stap long dispela kar, em oli tok, i bin stap long dispela birua.
Oli tok, tupela long ol dispela meri i save wok long fektori.
Dispela birua, i wanpela long ol birua i wok long kamap long dispela fektori.
Long mun igo pinis, wanpela wok blong Vietnam i bin lusim wanpela ai taim pait i bin stat namel long ol woka blong Asia na Samoa.
Dispela kampani i wok long stap tu insait long koros blong pei.
Ol otoriti bilong Filipins i tok lukaut long pipol long stap redi long wanem moa bom bai pairap.
Tok lukaut bilong ol i bihainim ol bom pairap aste insait long kapital Manila, em oli bin kilim idai 14 pipol na bagarapim klostu narapela handret pipol.
Oli taitim pinis ol sekuriti wok, na polis i strongim moa yet wok bilong en long painim ol man i wokim dispela trabal.
Mausman bilong President Joseph Estrada i tok ol spai ripot i soim olsem ol man i wokim ol dispela bom bai pairapim sampela moa bom insait long ol suburbs oa ol eria pipal i silip long en klostu long Manila, na ating long ol bikpela pawa stesin arasait long kapital.
Ol dispela bom pairap i kamap taim Mr Estrada i sanap long aie bilong Senate bilong bekim ol toktok oli sutim long em long korapsen.
Nogat wanpela grup yet i tok, ol tasol i bin pairapim ol dispela bom, i tru ol otoriti i tok ating em i wok bilong ol Muslim oa ol komunis rebel.
Oli sutim idai pinis Pikinini man bilong wanpela stronghet sapota bilong Israel, Rabbi Meir Kahane, kostu long Ofra setalmen long West Bank.
Oli bin sut long kar bilong ol taim ol bin wok long ron igo long wanpela ples bilong ol Arab.
Ol lain Arab ibin kilim idai Rabbi Kahani tenpela yar igo pinis insait long New York.
Em ibin save wok na toktok strong long rausim ol Arab long Israel na ol teritori istap aninit long lukaut bilong Israel.
Despela trabel nau tasol ibin kamap taim i luk olsem Israel na Palestine ino wanbel long ol samting insait long wanpela niupela tingting em president bilong America, Bill Clinton, ibin putim long tupela.
Oli tok welkam long planti tausen soljia bilong Ethiopia insait long biktaun Addis Ababa.
Sally Sara ripot na itok, oli bungim olgeta soljia ken bihain long oli pinisim ol pait long boda make namel long Ethiopia na Eritrea.
Ol despela soljia ibin mas igo insait long ol strit na ol famili memba bilong ol ibin bigmaus na singaut nambaut na welkamim ol.
000 ol soljia bilongen.
Oli kamap wantaim despela tingting- bihain long oli sainim wanpela peace agreement namel long Ethiopia na Eritrea.
Ol ibin ibin oraitim olgeta despela treaty or tokorait long namba 12 de bilong mun Disemba na emi pinisim ol paita namel long despela tupela kantri em i bin stat long 1998.
Papa bilong wanpela meri bilong Australia oli holim insait long wanpela haus kalapus long Laos, ibin sutim tok long Praim Minista bilong Australia na itok, emi bilip John Howard ino mekim wanpela samting hariap long despela heve bilong ol.
Ol ibin holim kalapusim pikinini meri bilong Enie Stewart, Kay Danes, na man bilong em Kerry, insait long Vientiane haus kalapus inap moa long wanpela wik, tasol oli sasim ol long wanpela samting.
Ol iwok askim tupela long wanem samting tupela mekim wantaim wanpela Sapphire main long kantri.
Ernie Stewart itok, taim foren afes dipatmen ibin kamap olsem namba tu femili bilong tupela, Mr.
Howard na ol narapela sinia minista ino save wanpela samting long ol hevi bilong tupela.
Wanpela balus pasindia husat klostu i mekim wanpela jet balus bilong British Airways, em i bin wok long ron igo long Kenya, i pundaon, nau i kisim tok orait bilong polis long go bek long balus.
Oli tok man ia, nem bilong en Paul Kefa Mukonyi, i bin paul long wanem hap em bai sekim tiket bilong en long en taim em igo long Gatwick ples balus klostu long London.
Bihain em i tok em i laik toktok wantaim polis long wanem wanpela man i wok long bihainim em.
Sampela awa bihain long dispela, taim balus i bin wok long ron, Mukonyi i bin kirap na ron stret igo long cockpit oa rum bilong pailot na i pait wantaim pailot.
Pait bilong tupela i kisim samting olsem tupela minit, na long dispela taim, dispela 747 jet balus i bin pundaun ten-tausen fit na i mekim ol 379 pasindia na 19 kru insait i poret nogut tru.
Polis long Kenya i tok ol dokta oli kolim psyhiatrist i wok long skelim yet Mukonyi, husat i bin go longlong, na oli no sasim em yet bihainim dispela trabal.
Iran na America inap long planti yar, pastaim long tupela i ken statim gutpela wokbung ken.
Mr Khatami i bin tok olsem taim oli askim em - blong wanem na em ino bungim President Bill Clinton billng America taim em igo lukluk raun long New York bilong toktok insait long United Nations.
America i bin pasim ol gavman wokbung oa ol diplomatic ties wantaimIran long 1980, bihain long taim ol sumatin i bin tekova long embesi bilong America long Tehran, na kalabusim 52 pipol bilong America inap klostu 15 mun.
Nau, America i tambu long ol tred wok wantaim Iran, long wanem em i tok dispela kantri i save halvim ol pasin bilong kamapim trabal na kilim man raun long wol oli kolim international terrorism.
Foren minista bilong Russia, Igor Ivanov itok, Russia bai askim America long sidaun toktok moa long wanpela kain missile defence sistem em Russia ino laikim olgeta na i kamapim hevi namel longtupela kantri.
Despela toktok ibin kamap taim igat ol tingting bilip olsem, man usait bai kamap president bilong America, George W.
Bush, bai strong long girapim wanpela National Defence System em Russia ino save laikim.
America i tingting strong ken long dispela kain difens.
Tasol Russia itok, tingting bilong wokim kamapim kain difens sistem olsem i kalapim 1972 Anti Ballistic Missile Treaty.
Aninit long dispela Treaty, America oa Russia bai no nap sutim wanpela narapela long ol roket bom sapos oli nogat wei bilong lukautim tupela yet taim narapela kantri i sut bek.
Tripela orebel na wanpela polis man idai pinis insait long ol pait namel long sekuriti fos bilong Gavman na ol rebel long Aceh provinsbilong Indonesia, we planti trabel ibin wok long kamap.
Ol polis ofisa itok, despela tripela pipol -- wanpela long ol ibin wanpela meri -- oli memba bilong lain oli kolim Separatist Free Aceh Movment.
Ol despela lain ibin idai taim ol ibin wok long pait wantaim lain sekuriti fos insait long Seunebok vilis long east Aceh.
Polis itok, ol pait wantaim gan ibin stat taim sampela man wantaim ol gan i bin hait na hamarim ol polis taim ol ibin wok long patrol raun long despela eria.
Insait long narapela birua ken, ol ibin sutim idai wanpela polis Sajent long haus bilongen long Kuala long West Aceh distrik.
WIN BILONG KUFUOR LONG GHANA I WIN BILONG DEMOKRASI.
Hetman bilong Commonwealth, Don MacKinnon, ibin tok, win bilong John Kufuor, oposisan kendidet blong Ghana, long president eleksan bilong kantri, i wanpela bikpela win bilong pasin demokrasi.
Kufuor ibin winim John Atta Mills, man usait i vais president long nau, insait long vot long Tunde.
Emi kisim ples bilong Jerry Rawlings, olpela biknem military manusait ibin wok long go pas long ol wok politic bilong Ghana insait long dispela 20 yar igo pinis.
Oli lukim dispela eleksan olsem nambawan tru long histori bilong kantri, we tupela lida em pipol stret i elektim tupela, i senisim wanpela narapela long wok.
America Samoa i kamapim ol strongpela loa i lukautim ol woka oli kisim ol ikam long ol narapela kantri long wok insait long kolos fektori long territori.
Dispela i kamap bihainim ol heve i bin kamap long ol woka wantaim Daewoosa Samoa, em i gat bikpela namba blong ol woka ikam long Vietnam i wok long en.
Nau ol kolos fektori imas peim bond-moni long wan wan woka ikam long narapela kantri, blong lukautim tiket blong balus igo bek long kantri blong ol.
Governor i tok, sapos ol ino laik oa ino nap long bihainim ol dispela loa, oraet, oli no laikim ol long America Samoa.
Emi tok bai igat 2000 ol events oa samting bai kamap, stat wantaim tede we bai oli bihainim ol samting blong bifo long Sydney.
Ol pikinini em mama blong ol i karim ol aste oa tede bai kisim wanpela kain ol federation coins.
Ol lain i rereim dispela bikpela de i bilif olsem bungim wantaim ol dispela tingting bai mekim ol pipol igat gutpela save long histori blong kantri.
Bai gat tu samting olsem planti tausen ol nupela projek bai oli wokim kamap long neim blong sentenari.
AUSTRALIA REPUBLICAN MOVEMENT I TOK, MAMA LOA I KEN LARIM SENIS.
Na long dispela taim tu, grup oli kolim Australian Republican Movement i tok pipol bilong Australia i mas save olsem, Constitution oa mama-loa i strong inap long larim ol kain senis long kamap.
Nesanal siaman bilong Republican Movement, Greg Barns, i tok ol selebresin bilong Federatio dispela yar i givim gutpela sans long pipol bilong Australia, long painim aut moa hau Constitution na sistem bilong gavman i wok.
Mr Barns i tok olsem, long wanem pipol ino bin gat gutpela save long dispela bipo, kempein bilong en long tanim Australia i kamap wanpela ripablik i bin lus.
Bush i redi long kisim aut olgeta soldia blong America long Serbia, Croatia long Urop taim emi go long White Haus.
AFP ibin kisim toktok blong en na ibin tok olsem olgeta wok blong kisim olgeta soldia bai kamap long narapela foapela yar ikam.
Long dispela taim, America igat 10-tausen ol soldia blong en istap long Serbia na Croatia.
Polis long China ino isi liklik long paitim nambut ol pipol na pasim wanpela New Yar De mas, em ol memba bilong wanpela kain lotugavman i tambu longen, ibin wok long kamapim insait long Beijing.
Polis i bin pulim kalapusim 500 memba bilong dispela lotu.
Nem bilong despela lotu em long FALUNGONG.
20) ol polis bas ibin sambai bilong karim ol despela lain ol pulim kalapusim.
15) pipol tu em oli save bihainim FALUNGONG lotu.
Ol dispela pipol i bin go bung long New Years Eve bilong soim tingting sore bilong ol long dai bilong moa long 100 ol wanwok bilong ol, insait long ol haus kalapus long China.
Digital televisen brotkas i bin stat long Australia tede.
Tasol niusmeri Belinda Sommer i ripot olsem, liklik lain pipol tasol bai nap long lukim digital piksa long televisen bilong ol.
Digital televisen piksa bai klia moa olsem piksa yumi save lukim long haus piksa, na toktok long en tu bai klia moa yet.
Bilong kisim digital televisen piksa, pipol i mas baim wanpela liklik bokis oli kolim set-top box.
Tasol ol dispela set-top box bai noken kamap long ol stua inap long pinis bilong mun Jenuari.
Ol televisen bisnis na Australian Broadcasting Authority i tok digital televisen bai makim wanpela bikpela senis tru -- nambwan bikpela senis bihain long taim kala televisen i bin kamap.
Wanpela Liberal memba bilong Paliment, Garry Hargreaves, husat i sekretri bilong Federal Communications Policy Committee, i tok sampela yar bai mas lus pastaim long olgeta Australian i ken igat digital televisen.
Ol olpela televisen bai wok yet long wanem kain televisen brotkas oli kolim analog, bai gohet yet inap long yar 2008.
Ol otoriti bilong Filipins i tok lukaut long pipol long stap redi long wanem moa bom bai pairap.
Tok lukaut bilong ol i bihainim ol bom pairap aste insait long kapital Manila, em oli bin kilim idai 14 pipol na bagarapim klostu narapela handret pipol.
Oli taitim pinis ol sekuriti wok, na polis i strongim moa yet wok bilong en long painim ol man i wokim dispela trabal.
Mausman bilong President Joseph Estrada i tok ol spai ripot i soim olsem ol man i wokim ol dispela bom bai pairapim sampela moa bom insait long ol suburbs oa ol eria pipal i silip long en klostu long Manila, na ating long ol bikpela pawa stesin arasait long kapital.
Ol dispela bom pairap i kamap taim Mr Estrada i sanap long aie bilong Senate bilong bekim ol toktok oli sutim long em long korapsen.
Nogat wanpela grup yet i tok, ol tasol i bin pairapim ol dispela bom, i tru ol otoriti i tok ating em i wok bilong ol Muslim oa ol komunis rebel.
14) pipol idai longen na klostu long 100 ol narapela ibin kisim bagarap.
Ol pairap bilong bom ibin sekim bigtaun- Manila inap long moa long tupela awa long sarere, bagarapim wanpela railway syation, wanpela park klostu long embassy bilong Ammerica, wanpela olpela petrol station klostu long wanpela five star hotel, wanpela ples bilong putim ol kago long international airport na wanpela pasinjia bas.
Oli holim pasim pinis tupela long ol lain oli bilip ibin istap insait long despela trabel na polis iwok long putim ol askim igo long tupela.
14 thousand ol polis long kamapim ol wokwas insait long Manila na ol bai askim ol lain military or soljia tu long halavim polis.
Australia Praim Minista, John Howard, i bin mekim bikpela toktok bilong soim bikpela respekt na hamamas bilong em long histori bilong demokrasi na fridom long kantri.
Insait long wanpela plei, em i soim taim we oli bin bungim wantaim sikispela koloni bilong Commonwealth of Australia 100 yar igo pinis, Mr Howard i bin tok histori bilong migration ikam long kantri, i makim wanpela bikpela wok tru em Australia i bin nap long kamapim.
Mr Howard i tok planti pipol raun long wold i save mangalim Australia, taim oli lukluk long wei dispela kantri i bin nap long pulim wantaim pipol ikam long 140 kantri long wold.
Em i tok dispela wok, em i kolim long social experiment, em yumi no nap lukim long histori bilong narapela kantri, i kamapim pinis gutpela wokbung namel long ol kain kain pipol.
Tede Indonesia bai givim self gavaman igo long ol provins blong em.
Oli tok dispela bin wanpela bikpela wok traim tru long wold.
Dispela tingting blong givim olgeta gavaman sevis igo long wan wan provins i lukautim i wanpela wei long pasim ol provins ilaik bruk na kamap olsem wanpela kantri blong ol yet.
Irian Jaya istap long east.
Indoensia gavaman yet.
Iraq long soim tru tingting blong en olsem emi laik stap gut wantaim sikisipela memba blong Gulf Cooperation Kaunsel.
August long 1990.
Iraq tenpela yar igo pinis.
Iraq iwok long pasim lain blong United Nations long igo lukluk long ol samting blong pait blong em.
United Nations long 1999 long pinisim olgeta tambu blong en sapos dispela kantri i larim ol wok i stat ken long mekim ol dispela wok painim.
Iraq noken raun long eria blong South blong Iraq.
Israel i bihainim America na tokaut olsem em bai sainim 1998 Rome Treaty em i oraitim wanpela tingting bilong girapim wanpela intanesanal kot em bai noken senis.
Israel itok emi senisim tingting bilongen ken- bihain long America ibin tokaut olsem- kain lain olsem bai lukautim tu ol kain heve olsem bilong Israel.
Pastaim - President Bill Clinton ibin tokaut olsem- America bai sainim despela tokorait.
America i wanpela namel long sampela ol liklik lain kantri husat bipo ibin luk olsem ol bai noken sainim despela tokorait long pinis bilong yar 2000, bihainim askim na laik bilong planti narapela kantri, long wanem oli lukim despela kain lo bai inoken orait insait long kantri na pipol bilong ol.
27) narapela kantri ibin oraitim pinis.
Ol bai tokaut long nupela constitution igo long pipol pastaim long pinis bilong dispela yar.
Long toktok bilong em bilong makim Niu Yar, Mr Qarase i tok em i bilip olsem wanpela komiti oli kolim - constitution review committee, bai wok bilong lukim olsem, dispela mama-loa i noken banisim sampela pipol igo arasait.
Long mun bihain, Court of Appeal bai lukluk long wanpela appeal oa wanpela askim bilong rausim wanpela tingting bilong Hai Kot long yar igo pinis, em i bin tok 1997 Constitution i stretpela mama-loa yet bilong kantri.
Mr Qarase i tok dispela tingting bilong Hai Kot i bin kamapim planti kain kain paul tingting, na gavman bilong em i wetim tingting bilong Appeal Court long en.
Namba sikis miting blong ol Pacific Islands lida bai kamap long East-WEst Centre long Honolulu, long pinis blong dispela mun.
Insait long dispela miting bai oli toktok long globalisation na governance, lukautim ol bel-koros namel long wold na pasin tubuna, sapotim wok developmen na usim information tecknologi blong halivim wan wan long ol yet.
Dispela miting isave kamap wanpela taim insait long tripela yiar na 22 lida blong ol gavman blong Pacific istap long en.
Olpela President blong Fiji na wanpela long ol bikman blong rijon, Ratu Sir Kamisese Mara bai go pas long taim oli opim dispela miting, bipo oli makim nupela siaman.
Foren Minista bilong Papua New Guinea, Bart Philemon, i tok miting bilong dispela yar, namel long ol minista bilong PNG na Australia, bai kamap stat long 26 de bilong mun Februari.
Em i tok dispela miting bai toktok long ol kain hevi na ol samting i wok long kamap long Solomon Islands, Fiji na long difens wokbung namel long tupela kantri.
Mr Philemon i tok oli bin makim dispela de taim em i bungim Foren Minista bilong Australia Alexander Downer, long Port Moresby long wik i pinis.
Em i toksave tu olsem em na Mr Downer bai toktok long laik bilong gavman bilong em, long kisim sampela halvim-moni bilong larim PNG i baim sampela shares long bikpela projek oli kolim - PNG to Queensland Gas Pipeline Project.
PNG i bin nap long kamapim 190 milian dola pinis, tasol em i laikim yet narapela 700 milian dola moa bai em i ken nap long holim 30 pesen long projek.
Ibin gat nupela ol toktok koros i wok long kamap namel long India na Nepal.
Himalaya imas igo joinim India longpela taim igo pinis.
Man i mekim dispela toktok K.
Jawaharlal Nehru imas harim ofa blong King Tribhunvan long oli bruk na joinim India long ol yar blong 1950.
Malkani tu ibin bel-kas-kas long Nepal long ol ripot olsem oli wok long haitim ol lain blong lukluk stil blong Pakistan.
Depatmen blong Foran Affeas blong India ino bin laik igo insait long ol dispela toktok blong Mr.
Nepal ibin putim aut strongpela koros blong em long dispela heve ikam long offis blong em long India.
Oli bin givim dispela bikpela mak long ol gutpela wok i bin mekim olsem memba blong Palaman igo long ol pipal na komuniti.
Dr Robati i wanpela memba blong Palaman blong Cook Islands, em i stap pinis long palaman inap pinis long planti yiar.
Papa bilong wanpela meri bilong Australia oli holim insait long wanpela haus kalabus long Laos, ibin sutim tok long Praim Minista bilong Australia na itok, emi bilip John Howard ino mekim wanpela samting hariap long despela heve bilong ol.
Ol ibin holim kalabusim pikinini meri bilong Enie Stewart, Kay Danes, na man bilong em Kerry, insait long Vientiane haus kalabus inap moa long wanpela wik, tasol oli sasim ol long wanpela samting.
Ol iwok askim tupela long wanem samting tupela mekim wantaim wanpela Sapphire main long kantri.
Ernie Stewart itok, taim foren afes dipatmen ibin kamap olsem namba tu femili bilong tupela, Mr.
Howard na ol narapela sinia minista ino save wanpela samting long ol hevi bilong tupela.
Planti tausen pipol bilong Australia i bin sanap lainim ol rot long Sydney bilong lukluk long wanpela parade oli kolim - parade of Nations.
Dispela parade i hap long ol selebresin bilong makim 100 krismas bilong federation oa bung-wantaim bilong Australia.
100 yar igo pinis, sikispela British koloni em oli bin stap long Australia, oli bin kam bung wantaim bilong kirapim wanpela kantri tasol em yumi kolim nau long - Commonwealth of Australia.
Niusmeri Jo Mazzocchi i ripot olsem, Australia Difens Fos i bin pulap long nambawan seksan bilong parade.
Oli bin honarim ol sevis man na meri husat i bin pait makim Australia long ol kain kain woa.
Ol pipol i sanap long ol kain kain ples bilong lukluk long parade.
Wanwan long ol floats i bin gat stori bilong en, na difens fos i bin bikpela samting tru long nambawan seksan bilong parade.
Vietnam, i bin stap insait long parade.
Iran na America inap long planti yar, pastaim long tupela i ken statim gutpela wokbung ken.
Mr Khatami i bin tok olsem taim oli askim em - blong wanem na em ino bungim President Bill Clinton billng America taim em igo lukluk raun long New York bilong toktok insait long United Nations.
America i bin pasim ol gavman wokbung oa ol diplomatic ties wantaimIran long 1980, bihain long taim ol sumatin i bin tekova long embesi bilong America long Tehran, na kalabusim 52 pipol bilong America inap klostu 15 mun.
Nau, America i tambu long ol tred wok wantaim Iran, long wanem em i tok dispela kantri i save halvim ol pasin bilong kamapim trabal na kilim man raun long wol oli kolim international terrorism.
Em i bin promis tu long klinim aut ol pasin bilong pait na kilim man.
20) yar igo pinis, moa long 60-tausen pipol i dai pinis insait long ol pait namel long ol rebel husat i laikim indipendens na ami bilong gavman.
Australia iwok long lukim ol senis long ol wokmoni bilong kantri taim mak bilong ol turis ikam insait long kantri stat long Olympic ikam inap nau i winim 20-milian dola.
Amanda Morgan ripot olsem, ol wok binis bilong tourist iwok long kamap bigpela hariap tru insait long Australia.
Sydney airport ibin recording 11 percent bilong ol tourist ikam insait long kantri long mun Novemba, makim wantaim long sem taim long yar igo pinis.
Oli ting olsem one million ol pasinjia bai igo ikam long Sydney International terminal long mun December na mak bilong ol pipol igo ikam insait yet long kantri tu ibin igo antap, bigpela tru long taim bilong olympic games.
Ol iwok long bilip olsem 5-milian ol pipol bilong narapela kantri bai igo ikam long Sydney airport long yar 2007.
Namba bilong pipol ibin dai taim wanpela pasindia bot ibin bamim narapela bot long Bangladesh long wik igo pinis, i go antap nau long 88 bihain long ol ibin painim bodi bilong narapela 23 pipol.
Long Fraide, M.
Rajhangshaw pasindia bot em i wok long karim namel long 250 na 300 pasindia, ibin bamim narapela bot na go daun long Meghna River.
Wanpela lain igat tripela memba long en i statim pinis wanpela investigesin oa wokpainim long dispela birua.
Presiden Hosni Mubarak bilong Egypt ibin tokim tupela seneta bilong Amerika husat i lukluk-raun long kantri bilong em olsem, i gutpela long Presiden Clinton i singautim kuik wanpela pis miting namel long Israel na ol Palestine.
Mr Mubarak i tok, Presiden Clinton i mas noken wet long ol Palestine i wanbel pastaim long ol pis-plen bilong em.
Em i laikim Presiden Clinton i mas singautim dispela miting pastaim long em i lusim wok olsem Presiden bilong Amerika long White House long namba 20 de bilong Jenueri.
Ol Palestine ino laik wanbel long pis-plen bilong Presiden Clintonigo inap long taim ol i tokaut klia long ol dispela plen.
Nau yet, ol Palestine pipol long West Bank na Gaza ibin makim 36 anniversari bilong Palestinian Revolution wantaim ol bikpela bung na ol mas.
1935, Fatah grup bilong Palestine lida Yasser Arafat ibin tokaut olsem liklik lain paitman bilong en oli kolim Al-Assifa ibin stat long kamapim pait egensim Israel.
Interim gavman bilong Fiji ibin peim wanwan long ol 71 suka ken fama em ol ibin rausim ol long ol fam, moa long 22-tausen Australian Dola olsem kompensesen long wanpela seremoni insait long Lautoka siti long western Fiji.
Olpela gavman bilong Mahendra Chaudry ibin kamapim dispela skim bilong halivim ol fama em ol ibin rausim ol long ol graun bihain long ol lis bilong ol ibin pinis.
Olgeta long ol dispela pipol husat ibin kisim kes-moni kompensesen em ol Indian Fijian.
Nesenel Redio bilong Fiji i tok, 136 fama i kisim moni pinis aninit long dispela skim, em bai pinis long dispela mun.
Sugarcane Growers Council ibin tok tenkyu long gavman long go het wantaim dispela skim ikam inap nau, tasol ibin autim bel-heve bilong en long ol ripot i tok olsem sampela pipol i wok long tokim ol fama long inoken aplai long kisim dispela moni.
Dispela kompetisen bai kamap long dispela wiken, na ol i ting nesenel tim bilong Fiji bai stap insait long en.
Presiden Bernard Dowiyogo bilong Nauru i tok, Taiwan bai givim kolostu 4 Million Australia Dola long dispela yar ikam, bilong halivim long developim praivet sekta oa bisnis long Nauru.
Presiden ibin tokaut long dispela samting insait long wanpela toktok bilong opim nupela Nauru Business Advisory Centre.
Lida bilong Palestine, Yasser Arafat, igo kamap pinis long Washington long America, bilong holim miting wantaim President Clinton.
Tasol insait long palestine yet, tupela redikal memba bilong Palestine Liberation Organisation i sutim tok long dispela miting.
Tupela ia, Popular Front for the Liberation of Palestine na Democratic Front for the Liberation of Palestine, tupela i tok olsem, dispela miting i bilong strongim tingting bilong Mr Arafat long noken gohet wantaim samting oli kolim - intifada - pait bilong Palestine pipol em i kisim tripela mun pinis, na long wanbel long wanpela tok orait em bai noken bihainim tumas olgeta tingting bilong Palestine.
President Clinton em yet, na long toksave long em long wanem samting Palestine i ting long ol trabal nau i wok long gohet.
Indonesia Defence Minista Mohammad Mahfud i bin daonim ol tokwin olsem ating armed forces oa ol Muslim activist i bin stap insaet long ol trabal we long de pastaem long christmas-de, sampela bom i bin pairap na kilim sampela pipal.
16) pipal na kamapim bagarap long moa long wan-handret pipal.
Oli tok, oli bin painim tu sampela arapela bom na rausim ol fuse long ol pastaem long oli bin redi blong pairap.
Minista i tok tru oli holim kalabus pinis sampela pipal tasol em i nogat evidens long soim olsem army oa ol Islamic paitman i bin stap insaet long ol despela bomblast.
Tasol em em i bin tromoi ol kain tok long tok ating ol soldia em oli pinistem pinis long army i bin stap insaet long ol despela trabal.
Ol human rights activist na ol narapela i wok long tokwin olsem husat ol laen i bin pairapim ol despela bom, i mas gat save oa training long army blong wokim kain campeign olsem.
Canada i halvim tingting blong bringim bek 1997 Constitution blong Fiji, em oli bin rausim bihain long ku long mun May.
Foren Minista John Manley i tok, gavman blong em i bin wok long lukluk long ol samting i bin wok long kamap long Fiji, na tingting blong kot ino long taim igo pinis, olsem, dispela 1997 Constitution i stap oraet yet.
Mr Manley i bin tokim Confederation blong Fiji Association olsem, em i wari long tingting blong interim gavman long raitim kamap nupela Constitution em ating bai brukim pipol igo long ol kain skin kala ken.
Em i bin tok, Canada i bin mekim pinis ol samting blong lukim olsem, ol pipal husat i bin stap insait long ku, oli noken larim ol i go insait long Canada.
Ol ripot i tok China i redi long stat paitim ol kriminal geng oli kolim triad ikam long Hong Kong, Macau na Taiwan em oli wok long kamap bikpela long bikples, na oli wok long bagarapim gavman.
China tokples niuspepa long Hong Kong oli kolim, Oriental Daily News, i tok China gavman i givim oda pinis long polis raun long kantri long mekimsave long ol dispela kriminal geng.
Niuspepa i tok makim sampela lain insait long gavman long tok, ol wok bilong triad i wok long bagarapim gutpela sidaun bilong pipol long bikples na oli gat bikpela tingting long daunim gavman.
Ol ofisal i tok ol dispela triad sosaiti i olsem ol grup em oli tambu pinis long ol olsem kain lotu oli kolim Falungong, na ol grup long Tibet na Xinjiang em oli laik bruk lusim China.
Sapos kot i painim ol triad memba i rong, mekimsave bilong ol em long kilim ol oa kalabusim ol inap taim oli dai.
Fiji Hai Kot i stopim pinis kot kes agensim George Speight, man husat i bin lidim ku na rausim gavman long mun May long yar igo pinis, na ol poro bilong em.
Chief Magistrate Salesi Temo i bin tokim ol prosekuta long bringim dispela kes igo long kot tede, bilong stat harim ol toktok na skelim sapos Speight i gat rong na i mas sanap long kot.
Tasol, niusmeri Ofa Kaukimoce i ripot olsem ikam long Suva olsem, prosekuta i bin askim Hai Kot long noken gohet pastaim long dispela kes.
Tingting bilong Hai Kot Jas, Nazhat Shameen long stopim pastaim dispela kes i min olsem, Speight na lain bilong em bai noken kamap long kot dispela wik, inap long taim em i givim olgeta tingting bilong em long dispela samting long Fonde.
Darekta bilong Pablik Prosekusan Opis i wok long askim Hai Kot long disqualify oa i noken larim Chief Magistrate, Salesi Temo, long harim kot kes agensim Speight na lain bilong em.
Tu, Hai Kot i bin rausim tingting bilong Mr Temo ino long taim igo pinis, we em i bin laikim prosekusan opis long tokaut long nem bilong ol 114 witnes agensim Speight.
Prosekusan opis ino wanbel long mekim dispela pasin, long wanem em i poret nogut sampela lain i bagarapim ol witnes.
Queensland na ating bai kisim narapela mun pastaim long ol kar iken usim ol rot igo long dispela eria.
Burketown, Normanton na Mornington Island.
Embeseda blong Indonesia long Mexico, Barnabas Suebu, i tokaut long tingting blong em olsem, Indonesia Gavman na West Papua Presidium i mas statim ol toktok blong stretim ol heve i wok long kamap long West Papua provins.
Mr Suebu i bin tokaut long dispela tingting insait long wanpela bung blong National Youth Komiti long Jayapura, kapital blong West Papua.
Em i bin tok, ol toktok imas karamapim wei long rausim ol tingting poret na ol kain tingting nogut namel long ol pipal blong West Papua.
Mr Suebu i bin tok tu olsem Indonesia Gavman i mas tok klia long spesel otonomi nau oli ofa long en long West Papua, na Presidium i mas tok klia long indipendens bai min wanem samting tru long ol.
Olpela gavana blong West Papua i bin tok, sapos tupela sait wantaim i tok klia long tingting blong ol, ol pipal bai save gut na mekim gutpela tingting.
Tupela man i bin dai na tripela pikinini i bin kisim bagarap taim wanpela Seken Wold Woa bom i bin pairap long Trobriand Islands, long Papua New Guinea.
Ol pipal blong ailan i bin tok, dispela man na ol pikinini i bin wok long rereim kaikai long New Years Eve, taim dispela bom i bin pairap long Kamikaze vilis.
Oli bin tok, dispela famili i bin kisim dispela olpela bom long gaden na usim olsem lek blong holim sospen long paia.
Tupela meri, krismas blong ol namel long 11 na 15, na bebi boi, nau i stap long Port Moresby General Hospital.
Wanpela kain lotu oli kolim Falungong long China, i tok foapela memba bilong en i dai pinis taim oli stap long han bilong polis long ol dispela de igo pinis.
Infomesin Senta bilong Human Rait na Demokrasi long Hong Kong i tok tupela i bin dai long Kuiwen kalabus long Shandong provins pastaim tasol long Krismas.
Stat long taim China i bin tambu long dispela kain lotu mun Julai 1999, infomesin senta i bin raitim daun pinis 92 memba bilong Falungong em oli bin dai insait long ol haus kalabus bilong China oa taim oli stap long polis rumgat.
Taim Solomon Islands i redi long nupela eleksan, oli askim ol meri long sanap bai oli ken holim sampela bikpela wok na kamap lida.
Long toktok bilong em bilong makim Niu Yar, Minista blong Youth, Sports na Women Development, Hilda Kari, i bin askim ol meri long soim strong bilip long ol yet bai oli ken sanap long eleksan bilongPaliment.
Hilda Kari, husat i wanpela meri tasol long Paliment bilong kantri dispela taim, i bilip olsem ol meri inap long sanap long eleksan bilong kamap memba blong Paliment na holim bikpela wok.
Em i tok, wanem samting i bin kamap long despela tupela yar igo pinis, bai i strongim tingting bilong ol meri long go insaet long politik.
Long toktok bilong em bilong makim Niu Yar, Gavana Jeneral, Sir John Lapli i bin salensim ol yangpela pipol long opim ai bai oli ken kamap lida na lukautim kantri blong ol, Solomon Islands, long bihaen-taim.
Ol prosekuta bilong Indonesia i bin pulim pinis ken narapela haus bilong Tommy Suharto, pikinini man bilong olpela president Suharto husat, husat i bin ronawe long kot na i wok long hait nambaut.
Mandala Putra, em i stap long wanpela long ol naispela hap tru bilong Central Jakarta oli kolim Meteng, bai oli holim olsem garanti bilong peim ol court fines em man ia ino baim yet.
Em i nambafoa haus gavman i pulim pinis na bai oli ken salim sapos Tommy ino baim ol court fines Suprim Kot i bin tokim em ol baim long mun Septemba.
Long namba-3 de bilong mun Novemba Tommy, krismas bilong em 38 na i wanpela millionaire bisnisman, i bin ronawe na i wok long hait long sampela hap.
Em i bin ronawe na hait taim kot i tokim em long go kalabus inap long 18 mun long korapsen.
Long Fiji, Farmers Union President i sutim tok long Interim Gavman long em i no halivim moa long 13-handret farma husat i gat lease long ol graon em i bin pinis long pinis blong yiar igo pinisinternet Fijilive nius sevis i givim toktok blong National farmer Union long tok olsem ol famili raon long kantri i wok long brukim na kamautim ol haus blong ol, tasol gavman ino laik halivim ol.
Interim Home affairs Minista Ratu Talemo Ratekele i tok em i nogat plan long givim halivim igo long ol famili em oli rausim ol long graon.
Farmer Union President Krishna Chand Sharma i tok ol famili inogat narapela rot na oli laikim halivim tumas, nau tasol.
Em i askim Gavman stat bihaenim ken polisi blong bifo long givim moni oa cash grant blong halivim ol farma oli bungim hatpela taim long despela heve.
Ol Helt ofisal long Marshall Islands i gat bikpela wari olsem, sik cholera em i kamap long Kawajelien atoll, ating i ken go kisim tu ol narapela ailan.
Ikam inap nau, faifpela pipol i dai pinis na moa long 200 i stap long haus sik.
Dispela em i nambawan taim tru sik cholera i kamap long Marshall Islands na i bihainim wankain hevi olsem long Federated States of Micronesia tupela mun igo pinis.
Sekretri bilong Ministri ov Helt, i tok em i ting dispela sik bai go nambaut yet, maski oli wokim ol awenes progrem bilong halvim pipol.
Papua New Guinea Opposition i askim long oli mas galsim gut Foreign Affairs Ministry na mekim sanis blogn wokim gut ken, bihaen long polis i bin holim kalabus wanpela immigration ofisa long ol paul-pasin long raitim kamap ol paasport blogn givim long PNG Citizen.
Oli askim long sanis i kamap long wei Foreign affairs Ministry i save wok, bihaen long oli bin brukim loa long holim i stap tenpela Vhina pipal husat i bin gat ol nongut oa invalid visa.
Deputy Opposition Lida, Peter Peipul i tok status blong Foreign Affairs Ministry, i gat planti samting i rong longen.
Praim Minista bilong Papua New Guinea, Sir Mekere Morauta, ating bai go lukluk raun long China long mun May.
Dispela bai makim nambawan lukluk raun bilong Sir Mekere olsem Praim Minista igo long narapela kantri, stat long taim em i kamap praim minista 18 mun igo pinis.
Joe wan-milian-500 dola.
Bai oli usim dispela moni long ol projek oa wok em tipela gavman i bin wanbel long ol.
Dispela moni bai halvim 15 milian dola em oli bin givim PNG long yar igo pinis.
Ol Provincial Gavman long Papua New Guinea, husat i bin lukautim gut ol skul fi blong ol ikam long Gavman, bai oli givim ol moni blong baim skul material long stat blong skul long dispela yiar.
Secretari blong Education, Peter Baki ino tokaut yet long husat ol Province dispela moni bai go stret long ol.
Tasol em i bin tok, sampela Province i bin lukautim gut ol rekod.
Nau yet, wanpela long ol tupela kampani em oli bin givim tender long ol long saplaim skul material, Spring International, i tok, i gat ol saplai i redi pinis long givim aut long stat blong sku yiar, insait long southern rijon.
Insait long ol yiar igo pinis, sampela skul long Papua New Guinea i bin nap long wet inap long planti mun long ol materials blong ol sumatin i kamap.
Redio Australia i statim ol nupela brodkas igo long Cambodia na China olsem hap blong strongim ol servis blong em igo long Asia.
Ol dispela nupela brodkas i bihainim tingting blong Federal Gavman long yiar igo pinis, long givim Redio Australia moa moni, bihain long bikpela kat-bek oli bin wokim long 1996.
Ol nupela servis tete bai brodkas long tok-ples Khmer na Mandarin, ikam long ol transmita oli bin lisim ikam long BBC long Singapore.
Hetman blong Redio Australia, Jean-Gabriel Manguy, i tok, moa brodkas long English, Vietnamese na Indonesia, bai stat sampela taim long dispela mun.
Australia insait long rijon.
Em bai namba-wan taim insait long tripela yiar, ol listna bai nap harim long tok-ples blong ol yet, wanem ol pipal blong Australia i tingim, na noken poret long wanem samting bai kamap long ol.
Ripot i tok olsem olpela President blong Fiji, Ratu Sir Kamisese Mara, i sik na oli ting em bai go bek long Sydney dispela wik bai ol dokta i lukluk moa longen.
Sir Kamisese Mara, husat i bikpela luluai oa chief blong Mbau provins, i bin pilim sik long Krismas de, tasol ol dokta blongem i tok em i stap orait.
Oli ting em bai go bek long Suva aste, bihaen long em i bin lusim niu yar long haus blongem long Lakeba ailan.
Immigration Minister blong Australia i tok, em i gat bikpela wari long bikpela blong ol pipal i brukim loa na traim long kam long bot igo insait nating long kantri.
Sascha Rundle i ripot olsem, namba blong Immigration i soim olsem, ol painim aut pinis long moa long 400 illegal immigrants, insait long ol solwara blong Australia, stat long Christmas.
Wanpela bot oli bin painim aste, i bin wok long karim 51 pipal.
Immigration Minister, Philip Ruddock i tok, planti long ol dispela pipal i wok long kam insait nating long Australia, ikam long Palestine oa Syria na Iran.
Mr Ruddock bai lusim kantri long Friday blong igo lukluk raun long Middle East blong bungim ol lida blong rijon na toktok wantaim ol long ol wei blong pasim dispela heve long pipal i traim bruk loa na kam insait nating long Australia.
Ol ofisel i wok long wuas long Townsville Peace Agreement long Solomon Islands itok, oli brukim pinis dispela agrimen, longwanem, ol yangpela ofisa long tupela sait wantaim, ino save gut long dispela agrimen.
Solomon Islands Broadcasting Corporation i tok makim toktok blong Peace Monitoring Council long tok olsem, em i wanpela bikpela heve long oli no save gut long dispela agrimen.
Council i bin wok long holim miting long taim blong Chrismas long toktok long hau oli ken mekim samting long ol dispela pipal i wok long holim yet ol gan, bihain long taim blong amnesty i bin pinis long namba 15-dei blong mun December.
Oli bilip, moa long 400 ol gan i stap long han blong ol rebel.
Insait long toktok blong em blong makim Christmas, Prime Minister, Manasseh Sogavare i bin tok, olpela militant lida na ol memba imas lukim olsem, ol yet i mas stretim dispela heve olsem hap blong dispela Peace Agreement.
Gavman blong South Africa i askim pinis Wold Health Organisation blong givim halivim kuik long pasim kamap blong sik Cholera.
Sally Sare i ripot olsem, moa long 12-tausen pipal nau i gat pinis dispela sik.
Samting olsem 53 pipal i dai pinis long dispela sik stat long mun Ogas, insait long Kwa Zulu Natap province blong South Africa.
Wold Health Organisation i tok, em i wok long tingting long dispela askim blong Gavman blong South AFrica, blong rereim wanpela lain tim blong international Health woka blong igo long traim pasim dispela sik.
Geoff Clarke, i bilip olsem Praim Minista bilong Australia John Howard bai sapotim wanpela agrimen wantaim ol asples pipol bilong Australia, pastaim long em i pinis long wok bilong em.
Aboriginal pipol long yar bihain long larim ol asples pipol iken autim tingting bilong ol long sapos ol i laikim dispela kain agrimen.
Mr Clarke yet ibin kamapim dispela tingting pastaim bilong pilai kirket na em i bilip olsem Mr Howard bai lukim dispela agrimen long wankain wei em i save lukim ol kriket gem.
Praim Minista blong Vanuatu, Barak Sope, i laik bai mas gat moa wok ikam long ol praivet kampani long mekim ekomoni bilong kantri i kamap strong.
Dihn 1, em wanpela bikpela bisnis man blong Port Vila, Dihn Van Than, i papa long en.
Sip ia, em oli bin baim long Vietnam long wan milian dola, bai lukautim ol liklik ailan em oli stap longwei.
Emi tok, kamap bilong dispela sip i soim tru ol gutpela wok bung namel long ol lokel bisnis pipol na gavaman.
Sope i bin tok gavaman bilong em bai gohet long kamapim ol senis insait long pablik sevis bai oli mekim gut wok na bringim gutpela sevis igo long ol pipol.
China ibin korosim Taiwan President Chen Shui-Bain, long traim long giamanim ol pipol long opim liklik toktok na wokbung wantaim bikples China na ibin givim tok lukaut olsem dispela kain tingting bai inonap larim tupela i kamapim wanpela tok orait long wanpela samting.
Taiwan i kamap hap blong China.
Dispela pepa ibin tok dispela nupela lida blong Taiwan iwok long traim long salim ol dispela giaman toktok blong em igo long ol narapela kantri na bikpela tingting blong en em long giamanim ol olsem ol wok pren blong en wantaim China ibin orait tasol.
China long Tunde blong dispela wik, taim tripela pasindia bot ibin igo sua long bris long Fujian Provins long bikples China.
Polis bilong Indonesia ibin pulim-kalabusim tupela man insait long West Java, bihainim ol bom-pairap em ibin kilim pipol long Indonesia long Christmas Eve.
Dispela i bringim namba bilong ol saspek ol i pulim-kalabusim pinis, igo antap long 5.
First Sergeant Nana bilong Sukabumi Distrik Polis ino bin laik toktok long ol dispela pipol ol ibin arestim nau tasol insait long wanpela praivet haus.
Polis i bilip olsem dispela tupela man ibin putim ol bom insait long sampela sios insait long Sukabumi na kamapim idai bilong tripela pipol.
Indonesia long Christmas Eve.
Ol ibin kilim-idai wanpela man long Trinde nait.
Wanpela man ibin dai na tripela arapela ibin kisim bikpela bagarap insait long ol dispela pait.
Muslim haus-lotu insait long Dili.
Long Western Australia, ol lokal atoreti i wok long holim miting bilong painim wei bilong pasim ol bikpela paia iwok long kamap long bus long hap olsem north blong Coolgardie.
Long South Australia, kantri faia-sevis ibin tok, igat wanpela bikpela paia i wok long kamap kolostu long Ceduna long hap olsem west nambis blong stet na i luk olsem bai hat long oli kontrolim em.
Ol win i ron 60-kilomita long wanwan haua i wok long mekim i hat long kontrolim wanpela paia kolostu long Portland, long saut-west eria bilong Victoria.
Dispela paia ibin bagarapim pinis 2-tausen-200 hektia long ol bus eria, pastaim long ol ibin pasim.
Ol ibin inap long kontrolim na pasim planti long ol paia ibin kamap long Victoria tete, tasol Dipatmen bilong Natural Resources na Environment i tok, dispela heve bilong ol paia ino pinis yet.
Victoria na dispela i kamapim wari tu long ol lain bilong pasim paia.
30) paia insait long eria oli kolim Gippsland.
Ol ibin pasim 29 long ol dispela paia, tasol wanpela i wok long lait yet.
Country Fire Authority bilong Victoria ibin pait wantaim 19 liklik paia tete na em i kontrolim pinis olgeta long ol.
New South Wales i wok long go het long traim-pasim wanpela paia em ibin kukim 600 hektia long ol bus-eria kolostu long Huskisson long saut kos bilong New South Wales.
Prosekusen ibin askim long ol i pasim mejistret Salesi Temo long inoken harim kot-kes bilong Speight, long wanem ol i tok, em i wan-sait tumas long George Speight.
Tasol, em ibin givim oda long ol long ol i mas rediim na putim wanpela nupela aplikesin.
Ol soldia blong Philippines ibin igo insait long ol ples blong ol Muslim pipol long wanpela sabeb bilong Manila na arestim wanpela lain pipol em oli tok ibin stap insait long ol bom pairap long wiken we 22 pipol ibin dai long en.
Ol dispela bom pairap i kamapim ol bikpela tingting poret long Philippines.
Gavman bilong Cook Islands i tok em i gat sampela surik-bek tingting long wanpela taraipela fishing projek em tupela bisnisman bilong Australia i laik kirapim long kantri.
Cook Islands Cabinet i tok em i tru wanpela kampani bilong South Australia, oli kolim Rock Lobster, i laik investim klostu 60 milian dola long projek, na baim tu 25 ol long-line fishing bot na wokim wanpela fish fektri long kantri.
Minista bilong Marine Resources, Robert Woonton, i tok dispela projek inap long tanim ol marine resources -- oa ol samting long solwara bilong Cook Islands -- i kamap bikpela bisnis moa winim turis bisnis.
Em i tokim Cook Islands Nius olsem, sampela memba bilong Cabinet i sapotim dispela projek, tasol oli bihainim gut pinis olgeta rot bilong glasim projek na sekim gut wok bilong Rock Lobster Company.
Em i tok kampani ino askim gavman long givim sampela moni bilong dispela projek.
Deputy Police Commissioner bilong Solomon Islands i tok em i wari long lukim olsem, oli bin rikrutim planti militia long lukautim wok bilong kisim bek ol samting bilong pait.
Aninit long Townsville Peace Agreement, oli bin rikrutim oa kisimwan-handret memba bilong tupela militia grup long lukautim wok bilong kisim bek ol gan, na halvim wok bilong lukautim loa na oda.
Tasol, Deputy Commissioner John Homelo i bin tokim Solomon Island Broadcasting Corporation olsem, oli bin rikrutim planti moa militia winim dispela wan-handret oli kolim long en pastaim.
Em i tok oli wok long glasim gut ol spesal konstabel long Honiara, na tu ol IFM memba em oli bin rikrutim ol long Tetere long Guadalcanal.
Australia Civil Aviation Safety Authority i tabuim pastaim wanpela balus kampani bilong New South Wales long noken flai moa, bihain long ol pasinjia ibin halavim wanpela pilot taim balus i laik lusim graun.
Peter Gibson bilong Authority itok, oli tambuim pastaim Yanda Airline em i save istap insait long Singleton, long taim Civil Aviation Authority i painim aut moa long wanpela birua long Tunde igo pinis.
Civil Aviation Safety Authority i tok Yanda i nogat ol gutpela samting bilong mekim wok, i nogat ol klia toksave long wok bilongen, i nogat ol treining na em i nogat ol gutpela man na meri bilong wok.
Lida blong ol Palestine pipal, Yasser Arafat i tok em i wok long hope yet bai oli kamapim wanpela peace treaty wantaem Isreall, pastaem long American President Bill Clinton i lusim ofis long namba-20de blong mun January.
Long namba-wan toktok blongem, stat long em i bin holim toktok wantaem Mr.
Clinton, long Washington, Mr.
Arafat i tok em i wok long hope bai oli ken kamapim wanapela agreement long ol bikpela peace toktok em oli plan long holim i nap long tenpela de.
Tupela wantaem, Mr.
Arafat na Praim minista blong Israel, Ehud Barak i wanbel pinis long wanem ol issue em Mr.
Clinton i laik bringim igo insaet long ol toktok blong kamapim peace accord.
Pastaem, ol Arab foreign minista, husat Mr.
Cairo, i bin tok oli sanap strong long right blong ol Palestinina pipal long sovereignty long ol holy oa tambu area blong ol Muslum insaet long Jerusalem na tu long ol refuji long gobek long ples blong ol.
European kantri, long wanem oli poretim kain sik oli kolim Mad Cow Disease.
Australia na New Zealand Food Authority itok, oli askim tu olgeta stua bai ol yet imas rausim ol samting oli wokim long beef, olsem Corn Beef, Pate na ol sup long stua bilong ol.
Sampela Commonwealth kantri olsem Australia na New Zealand ibin tambu long baim mit bilong ol narapela kantri long 1996, bihain long kain sik bilong bulmakau i kamapim sik oli kolim Creutzfeldt- Jakob-Disease long kru bilong ol pipol.
Australia na New Zealand i tambu long bringim ol mit ikam insait - long wanem oli painim aut olsem Mad Cow Disease or B.
Wanpela kampani em i laik wokim wanpela hotel oli kolim, Vaimaanga long Cook Ailen, bai noken larim spes bilong Casino insait long plen bilongen, long wanem planti lain ino laikim dispela tingting.
Planti ol tingting kros i bin kamap long yar igo pinis bihain long ol i bin tingting long larim wanpela rum bilong casino bilong ol turis tasol.
Tasol ol vilis lida insait long Kouti Nui, ol lain lotu, ol bisnis pipol na lain oposison i bin toktok strong ino laikim despela tingting.
Loia bilong despela kampani i laik wokim depsela hotel, Michael Mitchell i tok, kampani bai noken igohet long wokim ol samting em planti lain ino laikim.
Em i tok, wok bai stat long stat bilong despela yar tasol em ino tokaut stret long wanem de.
Interim Gavman bilong Fiji i tokaut ken olsem, emi kisim wanpela pas ikam long Ratu Sir Kamisese Mara olsem emi resain pinis long president wok.
Ofa Kaukimmoce ripot olsem, ol despela toktok ibin kamap bihainim ol nius ripot olsem Ratu Mara ibin salim wanpela pension fom igo long interim Gavman na ino pas bilong em long risain long wok.
Wanpela redio stesin i bin brodkast tete moning olsem, toksave tasol oli bin kisim long Ratu Mara em long wanpela fom em ibin sainim.
Dispela fom i soim olsem emi wanbel long kisim pension long gavman.
Tasol tete oli larim wanpela niusman bilong redio Fiji long lukim hap bilong despela pas Ratu Mara ibin raitim.
Despela pas i soim olsem olpela president ibin resain na em igat rait long kisim pension.
Oli tokaut pinis olsem President bifo blong Fiji, Ratu Sir Kamisese Mara ino bin putim pas long em bai i pinistem long wok blongem.
Interim Fiji Gavman i bin tok long last wik olsem Ratu Mara i lusim pinis wok blongem na em bai i pinistem nau.
Ofa Kaukimoce i ripot i kam long suva olsem despela tok i bin kamap bihaenim toktok namel long Ratu Marata na ofis blong Praim Minista.
Ripot i bin kamap i bin olsem toktok namel long Ratu Mara na ofis blong Praim minista i bin kamap long retirement blong President, i tru tasol oli no bin toktok, Ofis blong PM i bin salim wanpela form igo long Olpela President long sainim.
Despela form oa ol pepa blong Ratu Mara long sainim, i blong lreleasim pension moni em bai i kisim long wanem em i bin olpela President.
Praim minista tu na tupela taim em i bin holim wok olsem President.
Oli wok long questionim tu action blong Secretary long Praim Ministers ofis, Joji Kotobalavu long em i bin wok long toktok stret wantaem olpela President.
Fiji high Court givivm sampela moa taim long temporary order, em i stopim pastaem committal hearing agensin George Speight long Treason sas.
Prosekusen ibin askim long ol i pasim mejistret Salesi Temo long inoken harim kot-kes bilong Speight, long wanem ol i tok, em i wan-sait tumas long George Speight.
Ofa Kaumkimoce i ripot olsem Justice Nazhat Shameen, ino bin oraetium application long wanem em i tok, oli no bin wokim gut.
Prosecution i bin laikim High Court long stopim tu decision blong magistrate Saelesi Temo long givim order long oli mas tokaut long nem blong 114 state witnes long despela treason trial.
Ofis blong Prosecution i wok long tok ruling blong Magistrate Temo long Speight cotcase em i rong long wanem oli tok em wansaid tumas long Speight.
Chief of Staff bilong Israel Praim Minista igo kamap pinis long Washington bilong holim miting wantaim ol bikman bilong America.
Gilad Sher bai toktok wantaim America long wanpela tingting bilong America long pinisim ol pait namel long Israel na Palestine.
Wanpela miting bilong ol Arab foren minista insait long Cairo i sanap halvim surik-bek tingting bilong Palestine long wanpelatingting bilong President Clinton long hau ol bai pinisim ol pait.
Oli wok long tok strong olsem, rait bilong ol Palestine refuji long go bek i wanpela bikpela samting, na tu oli mas putim klia toktok insait long dispela toktok olsem, pipol bilong Palestine i gat rait long go long ples tambu bilong ol long Jerusalem.
Mr Sher i tok em i laik askim America long tokaut klia moa long plen bilong em bilong peace.
Nambatu bikpela ples balus tru long Australia, em long Melbourne ples balus, i ripot olsem mak bilong ol visitor oa ol turis bilong narapela kantri husat i save kam long en, i bin go antap bikpela long mun Disemba.
Mak bilong Disemba 1999 i bin winim mak bilong Disemba 1998 long 25 pesen, klostu 200-tausen.
Planti tru long ol dispela turis i bin kam long New Zealand na China.
Melbourne ples balus i tok, em i bin kisim dispela gutpela mak long wanem oli bin statim planti nupela elain sevis na gutpela toksave raun long wold olsem, Victoria i wanpela gutpela ples bilong kam long en.
Long Nepal, ol ol trabal memba blong Parliament blong ruling Naplai Congress ino bin nap putim wanpela motion nogat bilif long Praim minista Girija Prasad Koirala.
57 MPS em olpela Praim Minista Sher Bahadur Deuba i bin go pas long ol, i bin putim despela motion igo long ledership blong Mr, Koirala long wanpela party miting.
Deba i tok em bai protest na stopim open abllot, em i tok longen em ino bihaenim rul blong party.
Ol despela MPS ino hamamas long wok blong Praim minista, i wok long sutim tok long Mr.
Koirala long em ino wok gut blong kontrolim na stopim corapsen long wok, na em ino lukautim gut lawa na order tu em ino kontrolim prais blong ol samting oa inflation.
Long mun October long yiar igo pinis, Gavman i bin rausim agreement wantaem despela medical skul, na ol laenm i papa longen long America, em i bin kisim bek foreign bisnis laisons blong ol na stopim lease blong ol long olpela Niue Hotel.
Tasol, tripela long ol staff o titsa blongen, i bin kisim wok long lukautim olgeta wok blong despela medical skul, na oli wok long hope bai oli kisim sampela moa sumatin bai skul i ken op yet.
Deputy Premier blong Niue, Young vivian i tok oli bin tokim em pinis olsem long yiar bihaen bai i gat 30 sumatin i enrol long despela medical skul.
Gavman bilong Papua New Guinea i rausim pinis sampela sinia hetman bilong gavman bipatmen.
Attorney General na Secretary bilong Agriculture i bin wanpela namel long ol tu.
Ripot bilong ol woknius i tok olpela Attorney General, Francis Damen, bai kisim ples bilong Sao Gabi taim Utula Samana i kamap niupela Agriculture Secretary.
Samana i bin holim despela wok sampela taim bipo.
Cabinet ino bin laik sukurim ken kondrak bilong Correctional Service Commissioner, Ken Serupi, usait kondrak bilongen bai pinis.
Oli rausim em bihain long sampela heve insait long ol haus kalapus.
Wanpela long ol dispela heve em long bigpela lain kalapus i bin brukim Bomana haus kalapus klostu long Port Moresby long taim bilong Krismas na ronwe.
Olpela Deputi Praim Minista bilong Fiji, Dokta Tupeni Baba, i tok Presiden bilong Fiji Ratu Sir Kamisese Mara i mas tokaut nau long ol pipol long sapos em i risain pinis long wok bilong em oa nogat.
Dokta Baba i tok, Presiden i mas putim toktok bilong em bilong risain igo long Great Council of Chiefs na ino long gavman.
Tete long moning, femili bilong Ratu Mara ibin tokaut olsem, kolostu nau bai em i go long Sydney long long ol dokta i sekim em.
Gavman bilong Solomon Islands bai sukuruim taim ken bilong amnesty oa marimari bilong givim inap taim long ol militia i givim bek ol samting bilong pait.
Pastaim ol ibin makim namba 15 de bilong mun December, tasol dispela de igo pinis na oli bilip moa long 400 ol gan ol lain militant ibin usim insait long ol pait i stap yet long han bilong ol.
Solomon Islands Broadcasting Corperation i tok makim wanpela sinia ofisa bilong gavman, em ol ino laik tokaut long nem bilongen, long tok olsem ol iwok long paitim ol toktok yet nau bilong painim wanpela rot bilong mekim despela taim bilong marimari imas istap yet.
Ol i tok planti long ol despela gan i stap yet long han bilong ol militan antap long Marau ailen.
Ol gavman ofisa insait long Honiara i tok, despela amnesty act oa loa em parlimen i bin oraitim bilong marimari, i tok long ol iken sukuruim taim, na i tok Jastis Minista i ken tokaut long wanem samting i mas kamap.
Ol memba blong tupela bikpela Opposition party blong Tiawan, nai i stap long China blong stap long ol separate study na toktok long sapos oli ken statim ol wok bung namel long tupela said na bai nogat tambu i stap namel long ol wok bung blong ol.
Ol despela delegeit, i blong Kuomintang, na pro-unifiucation New party, bai i sindaon long ol toktok na exchangim ol view blong ol wantaem ol ofisa blong bikples China long ol wok blong trade, post na transportation.
Long Tunde, oli bin statim ol wok bung namel long China na Taiwan, tasol em ino karamapim olgeta wok na despela em first taim long oli mekim stat long Taiwan i bin bruk lusim mainland china, 51-yiar igo pinis.
Gavman long Beijing i wok long sutim tok long Tiawan President Chen Sgui-bian long em ino bin larim Taiwan i mekim olgeta wok bung wantaem China na tu long em long givim tokoraet long despela One China policy blong china.
Praim minista blong Thailand, Chuan Leekpai i tok sapos ruling Democrats i winim ol election long sarere, ating em bai i noken holim moa wok blongem olsem Finance Minista blong Cabinet.
Minister Tarrin Nimanah-eminda, i bin kisim olgeta kros na heve long ruling coaltion long em ino bin nap wokim gut economy bihaen long ol crisis long moni long 1997.
Economy blong thailan i wok long go isis oa em ino strong tumas na em bai wanpela heve long ol Democrats long oli ken lusim election na givim pawa nau igo long Thak Rak Thai party em Thaksin Shinawatra i gopas longen.
Toksave i kamap olsem foapela long ol sikispela man oli bin sasim bihainim wanpela bikpela stil pasin long New Zealand, oli bin wok olsem ol sekuriti gad.
Dispela geng i bin stilim wan milian New Zealand dola long tupela sekuriti gad taim tupela i wok long karim dispela moni igo long long wanpela otometik tela masin insait long Wellington, tupela de pastsim long Krismas.
Oli bin stilim wanpela kar long taim oli stilim dispela moni.
Oli bin painim dispela kar tupela de bihain insait long wanpela olpela haus foa kilomita longwe long ples bilong stil.
Polis i tok tupela long ol foapela stilman i bin wok olsem sekuriti gad wantaim Chubb, sekuriti kampani husat i bin lukautim dispela wok bilong bringim moni igo long otometik tela masin.
Wanpela sios bilong South Korea oli kolim, Unification Church, bai givim wan milian American dola long Marshall Islands, bilong wokim wanpela hai Skul.
Tingting bilong Korea sios long givim dispela moni i bihainim wanpela lukluk raun bilong man husat i bin kirapim dispela sios, Reverend Moon, igo long Majuro long mun Oktoba igo pinis.
Em i bin go raun long hap bihainim wanpela askim ikam long Marshall Islands President, Kessai Note.
Ol sios ofisal i tok, dispela sios i save putim bikpela tingting long edukesin olsem bikpela samting bilong strongim kantri, tasol Sios bai noken lukautim ol wok long dispela skul.
7-Million Dola long en sapos oli salim igo long pipal long rot.
Melanie Everett i ripot olsem oli bin painim samting olsem 100-tausen tablet insait long komputa masin.
Australia Federal Police, NSW Police na Customs na Overseas Agency ibin wokim.
Sydney, i kam long Malaysia, long namba 23 de blong mun Desemba na ol ibin putim adres blong wanpela komputa kampani long wanpela giaman adres.
Ol ofisa i tok, ol ino bin painim nating ol dispela drag oa long wanem sampela lain i bin toksave long ol.
Europe em ol pipol bilong Australia i save baim na kaikaiim long wanwan yar, ino bikpela tumas.
Insait long nius bilong kriket.
Test egensim West Indies wantaim sikspela wiket insait long Sydney.
Ol West Indies ibin salensim Australia long skorim 173 rans na Australia ibin lusim foapela wiket pastaim long ol ibin abirisim dispela namba na winim gem.
15) arapela pipal.
Polis i ting wanpela long tupela man ibin dai, i bin pairapim dispela bom tasol oli wok long painim ol narapela man oli bin go wantaim em blong wokim dispela trabal.
Ol man i mekim investigesin i bilip olsem as-tingting blong pairapim dispela bom em kriminal-pasin tasol, na em ino samting i bihainim politik.
China i tok, em i soim gutpela pasin nau long Taiwan taim em i rausim sampela rul em i laikim Taiwan long bihainim, pastaim long tupela iken holim toktok bilong kirapim wokbung bilong tred na trenspot namel long tupela long Taiwan Strait.
China Daily niuspepa ibin ripot long dispela samting na tok olsem, dispela toktok ibin kam long wanpela sinia ofisa bilong Taiwan Affairs Ofis long kebinet bilong China.
Dispela ofisa i tok, China ibin inap long harim toktok bilong ol i larim sampela liklik wokbung i kamap namel long en na Taiwan long stat bilong dispela wik.
Dispela niuspepa i tok, dispela nupela tingting nau i ken opim rot bilong moa toktok iken kamap namel long Taiwan na bikples China.
Mulsim Insurgent grup long kantri.
Mr Estrada ibin mekim dispela toktok bihain long polis ibin tok dispela group, Moro Islamic Liberation Front, ibin pairapim tu faivpela bom em ibin kilim dai pipal long mun igo pinis long Manila, kapital bilong Philippines.
Dispela grup MILF i tok ino tru olsem oli bin pairapim ol dispela bom em ibin kilim 22 pipal na kamapim bagarap long klostu 100 arapela pipol.
MILF i wok long kamapim nau.
Islamic State oa kantri long Southern Philippines inap long sampela yar nau.
President bifo, Suharto husat i wok long hait na tok em inogat pawa long mekim olsem.
Dispela heve ibin kamap taim Italy ibin luksave long 30 soldia bilong en igat bikpela sik bihain long ol ibin go wok long Balkans.
Ol arapela European kantri i wok long galasim gut ol soldia bilong ol, husat ibin go wok bipo long Balkans, long lukim sapos ol i kisim sik tu.
Balkans, tasol em i tok olsem ol soldia na pipol bai inoken kisim sik long dispela samting.
Lida blong Iraq i bin mekim toktok blong makim 80th anniversary long oli bin faomim ol armed forces blong kantri.
Supreme Council od Islamic Revolution long Iraq long Sunde igo pinis i bin tokem i bin kisim stroke bihaen long stap long wanpela bikpela army parade.
Dispela plan oli bin larim pastaim long yar igo pinis long wanem ibin gat ol narakain tingting i kamap long ol asosiesin long Papua New Guinea, we sampela ino bin hamamas long lidasip blong kaunsel.
Papua New Guinea inap long tupela yar.
Dispela pas ibin tok dispela plen i mas gat long en ol tingting blong Papua New Guinea yet blong junior futbol.
Ripot i tok dispela aidia i wanpela hap tingting blong eleksen kempein blong en.
Asistan Tresara, Rod Kemp, i bin tok gavaman i save traim oltaim long painim sampela gutpela rot blong mekim takis sistem i isi moa, tasol oli no kamapim wanpela tingting long dispela samting yet.
INO wanpela long ol.
Kemp i bin tok gavaman i save wari long lukluk long ol wei we bilong mekim takis sistem, em kantri iwok long bihainim nau, i kamap isi moa.
Tasol dispela wok i gohet yet na oli no kamap yet long wanpela wei em gavman i ken bihainim.
Wanpela yangpela boi em ibin kisim bagarap long bom-pairap long maus stret blong haus lotu long Jakarta, kapital bilong Indonesia long Krismas Eve, i dai pinis long wanem em ino bin kamap orait ken bihain long birua.
Dispela boi, krismas blong em wanpela ten-sikis, i bin kisim bikpela bagarap tru long pairap blong dispela bom long maus stret blong Santo Josef haus lotu long namel long Jakarta.
Dai blong en i bringim namba bilong olgeta pipol i dai pinis long wankain trabal, igo 18.
Long wankain taim wanpela bom-pairap ibin bagarapim wanpela haus long Lombok ailan, tasol i nogat ripot long ol pipol i dai oa kisim bagarap.
Dispela pairap i bin kamap taim ol lokal lida ibin miting long traim tokim ol pipol i stap isi, bihainim bikpela ol pait ibin kamap namel long ol vilis we i bin kamapim dai blong nainpela pipol long Fonde.
Militari blong Filipins i tok em i redi long halivim polis long arestim ol Muslim lida husat i bin painim ol bom long wik i pinis.
Ol dispela bom i bin kilim sampela pipol.
Tokman blong militari long sauten koman i bin tok oli nap iusim ol gavaman soldia long halivim polis long bringim ol lida blong Moro Islamic Liberation Front igo long kot.
Oli bin sutim tok long ol lida blong dispela lain long kamapim tingting na pairapim ol dispela bom long 30 de blong mun Disemba.
Oli bin kilim dai 22 pipol na kamapim bagarap long samting olsem wan hundret arapela pipol.
Bos blong Nesanal Polis i bin tok igat ol klia toktok i soim stret olsem igat ol rebel husat i kisim gutpela treining long Afghanistan, nau istap insait long dispela grup em i bin pairapim ol bom.
Tokman blong Moro Islamic Liberation Front, i bin tok, dispela toktok bilong gavman ino tru na i givim tok lukaut olsem ol lida blong ol bai pait yet, maski wanem kain birua i kamap long ol.
President bilong America i wok long gohet yet long strongim ol tingting blong kamapim wanpela peace agrimen blong Middle-East, maski ol rot long kamapim wanpela tok orait olsem ino luk gutpela tumas.
Dispela tingting i bin kamap taim Israel i bin tok orait long ol tingting blong President Bill Clinton long kamapim nau wanpela peace agriment.
Tasol, olgeta bilip long dispela tok orait i wok long igo abrus kuik na lida blong America i mas kamapim wanpela tok orait pastaim long emi lusim wok blong en long 20 de blong mun Januari.
Tasol, lida blong Palestine, Yasser Arafat i bin tok, em bai mitingwantaim Israel aninit long gavaman blong nupela President bilong America, George W.
Bush, sapos oli no kamapim wanpela tok orait pastaim long President Bill Clinton i lusim wok blong em.
Ol ripot ibin tok olsem Praim Minista blong Israel, Ehud Barak iwok long tingting long larim pastaim dispela wok blong kamapim peace, inap taim Mr.
Bush i kisim tru wok blong em olsem President blong America.
Ripot i tok polis bilong Indonesia i arestim pinis wanpela bodigad bilong pikinini man bilong Suhrato, husat i wok long hait yet.
Niuspepa i tok makim polis long Jakarta long tok olsem oli bin arestim dispela man bihainim wanpela olpela kriminal pasin we em i bin holim ol gan na katres tasol em i nogat laisens bilong dispela samting.
Polis i wok long askim Hassan sampela askim, bihain tasol long taim Tommy i bin ronawe na hait long mun Novemba.
Tommy igo hait bihain long em ino soim pes long ol otoriti bihain long oli tok em bai mas go kalabus inap long 18 mun bihainim ol korapsen sas.
Kyodo nius agensi i tok Mr.
Komura bai lusim Tokyo long Mande bilong go long Jakarta na holim ol toktok wantaim President Abddurrahman Wahid.
Ol dispela pirate i save stlim ol sip insait long solowara bilong South East Asia.
Ol Bisop blong tupela sait blong Timor i pinisim tupela de toktok we oli bin lukluk long wari blong ol refugi em oli stap yet long West Timor.
Oli bin harim olsem, planti long ol igat laik long go bek long ples blong ol.
East Timor bihainim eleksen blong independens long 1999, igo bek pinis, samting olsem wan hundret-tausen i stap yet.
Nius-meri Ginny Stein i ripot olsem, foapela bisop nau tasol ipinisim miting blong ol long Dili, we oli bin tok oli mas bringim gut ol dispela refugi, em oli stap yet long ol kem em ol militia kontrolim long West Timor.
Bishop Calros Belo blong East Timor na Bishop blong Baucau, Basillio Nascimento, i bin joinim wanwok blong ol blong West Timor na i tok, oli sapotim wok blong Indonesia long lukautim gut ol refugi em oli laik igo bek long ples blong ol long East Timor.
Bisop Pet na Pyn blong West Timor, i bin go long Dili long dispela miting, tasol i bin gat ol toktok i kamap olsem planti long ol refugi em oli bin ronawei long East Timor ino bin laik go bek long ples blong ol.
Jesuit Refugi Sevis, i bin tok planti tausen ol refugi em famili blong ol i memba blong ol militia grup oa oli bin wokman meri blong Indonesia gavaman, ino gat laik long igo bek long East Timor.
Thailand i redi long senisim gavman, taim telecoms risman, Thaksin Shinawatra na Rak Thai pati bilong em i redi long tokaut olsem, oli win pinis long jeneral eleksan bilong kantri.
Maski oli no save yet long husat i win long eleksan long Sarere, pipol i save pinis olsem Thai Rak Thai i winim pinis ol Democrats.
Praim Minista Chuan Leekpai i tok em i tru olsem, Democrats bai no nap long kirapim gavman, tasol em ino tokaut yet sapos em i lus pinis oa nogat.
Eleksan bilong Thailand ia, nambawan eleksan tru bilong kamap aninit long nupela mama-loa oli kolim -- anti-corruption constitution -- i pulap long long ol tokwin long korapsen na tu olsem, planti kendidet i bin baim pipol lonmg votim ol.
Dispela sik i kamap long mit bilong bulmakau.
Sinia Food Polisi Ofisa blong Australia Consummer Association, Rebbeca Smith, i bin tok ol pipol imas toktok wantaim ol kampani i kamapim ol dispela mit na ino ol kampani i salim ol, long kisim bek moni blong ol.
Wanpela kampani bilong America i bin usim solwara klostu long Kiribati long Pacific, long sutim wanpela setalait roket igo antap long kilaut.
Oli bin sutim dispela setalait igo antap ikam long wanpela taraipela bet long solwara oli kolim, Sea Launch, em i bin hanga long intanesanal solwara klostu long Kiritimati ailan bilong Kiribati.
Ol papa bilong dispela setalait i tok, setalait ia bai save transmit oa brotkas long ol progrem bilong kain redio stesin oli kolim - digital audio radio programming igo stret long ol kar, haus na ol liklik redio ol man i save karim nambaut wantaim ol.
Ol man antap long Sea Launch i tok dispela setalait i wanpela long tupela em wanpela kampani bilong America oli kolim, XM Satellite Radio Inc, insait long Washington, i laik putim antap long kilaut bai save go raun long wold.
Husat pipol raun long wold i kamap memba bilong dispela redio stesin bai ken kisim dispela nais, klia brotkas ikam long dispela redio stesin antap long setalait long kilaut.
Narapela nogut ripot ken long Australia labor maket i mekim na ol nupela toktok i kamap olsem, ating ol bai katim interest rate.
Adrian Thirsk i ripot olsem, em bai hat long gavman long gutpela mak bilong employment -- oa hamas pipol i wok na hamas i nogat wok.
Nau tasol ANZ Bank i tokaut long ripot bilong ol wok-painim olsem em i save wokim olgeta mun.
Oli painim olsem, ol wok long internet i daun long 13-na-hap-pesen long mun Desemba.
Ol niuspepa Advertising i bin kamap tasol long 2-point-sikis pesen.
Nambawan economist bilong ANZ Bank, Saul Eslake, mak bilong employment bai go antap tasol long seven-tausan long wanwan mun.
Sapos oli ken holim despela mak em bai i kalap igo antap long one-point-9 pesen blong dispela moni-yar, tasol gavman i bin makim 3-pesen.
Despela i min bai oli mas katim interest rates long namba-wan hap blong dispela yar.
Ripot i tok olsem Gavman bilong Fiji i wok long skelim ol tingting blongen sapos em i ken holim elekson long mun Novemba dispela yar tasol.
Luke Ratuvuki, man husat i bin holim wok olsem Permanent Secretary na nau bai pinis long President Opis, i tokim Pasifik nius-agensi olsem, ol loia bilong kantri i wok long skelim ol toktok nau long wanem ol rot i op long ol long dispela.
Em i tok sapos Court of Appeals i pilim yet olsem i gutpela long oli tokim Paliment long holim miting, oraet ol bai tingting long dessolve oa pasim paliment na holim nupela eleksan.
Court of Appeal i wok long harim apil blong Gavman agensim tingtingblong Judge Anthony Gates blong High Court olsem, kirap bilong interim Gavman ino stret aninit long mama-loa.
Tingting bilong dispela jas i bin olsem, 1997 Fiji Constitution i raitpela mama-loa yet na i bun yet blong kantri na ol gavman sevis na wok blongen.
Olsem na President i mas singautim Paliament long holim wanpela miting nau tasol.
Aninit long progrem bilong Interim Praim Minista Laisenia Qarase, Fiji bai i redi long pipal i holim eleksan pastaem long mun May 2002.
Oli wok long paitim ol toktok yet long despela hevi, na em i samting we olpela gavman bilong Mahendra Chaudhry, em oli bin rausim long Ku, i wok long salensim Gavman bilong Qarase long tokaut long wanpela pas blong Ratu Sir Kamisese Mara long pinis long wok blongem.
Toktok i bin kamap long kot olsem man oli sasim long wokim paia em i bin kukim Childers hostel long Queensland, i bin givim wanpela pas long wanpela pren blongem sampela wik bipo long paia paia i bin kukim hostel olsem, em bai i kilim em yet.
Jo-anne Youngleson i ripot olsem taim despela man, Robert Paul Long, i bin kamap long liklik kot, kot i bin harim ol toktok olsem em i bin gat wanpela rabis bin i pulap long rabis em paia i bin kamap longen.
Oli bin painim dispela bin insaet long hostel, pastaem long nait paia i bin kamap.
200 dinau long ba.
Woods i tokim kot em na Long i bin fren na em ino bin save harim Long i save toktok long pait oa wokim kriminal pasin.
Wanpela bekpeka blong Britain, Neil Griffiths, i tok em i bin painim wanpela rabis bin i pulap long pipia em paia i bin kamap longen long hotel, pastaem tasol long biknait, na em i tok man husat i bin halivim em long pasim paia em dispela man Long.
Tasol ol loia bilong Long i ino wanbel long despela toktok na tok Griffiths i bin hap dai long silip.
Despela kotcase ino pinis yet.
Praim Minista bilong India Atal Behari Vajpayee i wok long go nau long Vietnam na Indonesia long mekim wanpela lukluk-raun inap long eitpela dei.
Em i tok, dispela wokabaut bai halivim India long strongim ol wokbung bilong en wantaim ol memba kantri bilong Association of South East Asian Nations, ASEAN.
ASEAN na em i laik strongim ol wokbung bilong ekonomi na wokbung long sait bilong militeri we ol nevi iken wokim trening na giaman pait long South China Sea.
Pakistan long holim ol toktok, sapos ol i laikim ol dispela toktok long karim sampela gutpela kaikai.
Hurriyat, em igat 24 independens pati i stap insait long en, long go long Pakistan.
Mutahidda Jihad Kaunsil igat 15 memba long en na i tok olsem, India i wok long traim long brukim-nabaut ol lida bilong Kashmir na mekim i luk olsem ol igat ol narakain tingting na pasin i stap namel long ol dispela memba bilong Hurriyat.
Dispela wokabaut ol i laik mekim igo long Pakistan long namel bilong mun Jenueri, i bilong opim rot bilong ol toktok i kamap namel long ol lida bilong Pakistan, India na Kashmir bilong toktok long ol heve bilong Kashmir rijon em ol dispela kantri i wok long pait-koros long en.
Wanpela long ol sinia jastis ofisa bilong China i tok olsem, korapsen i bikpela tru insait long ligel sistem bilong kantri.
500 wokmanmeri bilong kot long yar igo pinis long wanem ol ibin brukim ol loa.
Ol lida bilong China i tok, korapsen bai bagarapim kommunis gavman bilong kantri sapos ol ino kontrolim na pasim.
Ripot i tok olsem ol pipol i laikim demokrasi ibin kamapim trabel long 1989, long wanem ol ibin les pinis long korapsen.
Planti tausan Malaysian pipal i sainim pinis wanpela petition oa pepa em i askim strong UN bos Kofi Annan long go-pas long wanpela intanesanal kempein blong mekim Malaysia i lusim olpela deputi Premia Anwar Ibrahim long kalabus.
Darekta blong Free Anwar Campaign, Raja Petra Kamarudin, i tok samting olsem 21-tausen pipal i bin salim pas igo long United Nations Secretary-General long em i mas go pas long wold komuniti long strongim tok long Malaysia long lusim Anwar long Kalabus.
Oli bin givim despela pas igo long lokal UN ofis.
Em i tok, dispela pasin long rausim Anwar olsem deputi Premia na bihaen oli bin holim-kalabus em, paitim em na putim em long haus kalabus, ino bin stret long jastis sistem.
Tupela-ten pipol bilong Milikapiti Komuniti long Melville Island bilong Northern Territory long Australia, i wok long tuhat nau longrereim dispela eria nogut wanpela saiklon i kamap.
Oli tokim pinis pipol long ol hap nambis olsem long not-wes bilong Territori long lukaut long saiklon na stap redi.
Taun klak long Milikapiti, Bryan Millar, i tok taim oli givim wanpela tok lukaut bilong saiklon olsem, pipol i mas sekim ol jenereta, ol ples bilong hait taim saiklon i kamap na ol narapela samting olsem.
Tripela rebel bilong Moro Islamic Liberation Front--MILF--ibin dai insait long ol nupela pait wantaim ol soldia insait long southern Philippines.
Tubod taun long Sarere.
Ol dispela nupela pait ibin kamap sampela haua pastaim long Presiden Joseph Estrada ibin pasim ol toktok wantaim Moro Islamic Liberation Front.
Pastaim long dispela, polis ibin sutim tok long dispela grup long pairapim ol bom insait long Manila long namba 30 de bilong Desemba em ibin kilim idai 22 pipol na givim bagarap long 100 arapela pipol.
Moro Islamic Liberation Front husat ibin kisim trening long Afghanistan ibin pairapim ol dispela bom.
22 yar long kirapim wanpela independent Islamic stet oa kantri long Mindanao ailan long southern Philippines, i tok olsem ol ino bin pairapim ol dispela bom.
Wanpela wok-painim bilong Papua New Guinea National Research Institute i soim olsem, ol kain kriminal pasin.
PNG, oli winim moa ol kain pasin olsem long Australia na Fiji.
PNG Praim Minista Sir Mekere Morauta i bin tokaut long ripot bilong dispela survey oa wok-painim long wiken.
Praim Minista i tok ol dispela kain kriminal pasin i save bagarapim wanwan namel long 50 pipol bilong Papua New Guinea.
Em i tok ol kriminal pasin i save go raun na raun na ino save stop, na sampela as bilong en em long unemployment oa man i nogat wok, poverty oa sindaun tarangu nogat moni, na hevi we mak bilong edukesin oa save bilong planti ino bikpela.
Em i tok ol skuata setalmen insait long ol ples olsem Port Moresby oli kamap gutpela ples bilong kamapim ol kriminal.
Sir Mekere i tok ripot bilong dispela wok-painim i tok olsem, moa long 50-pesen long ol nogut kriminal pasin tru em oli save kamap long Papua New Guinea, oli save kamap long Port Moresby.
Ol rekot bilong polis i soim olsem, klostu olgeta kriminal i save stap long ol skuata setalmen.
Tupela pipol nau istap long han blong polis long ol toktok ibin kamap olsem tupela ibin stilim moni blong ol pipol long Northern Marianas.
Ol pipol nau i bungim dispela heve ibin wok long planti arapela ol fektori blong wokim ol kolos.
Namba wan wok painim ibin soim olsem dispela tupela marit ibin grisim gut tru na mekim ol wokman na meri blong kolos i bilif long toktok blong ol na putim moni wantaim ol olsem oli ken kisim bikela mak blong win moni.
Tupela marit nau istap long han blong polis long ol sas blong stil na giaman.
Ol fama husat i save planim apal long New Zealand i wok long kandim hamas moni bai oli lusim long apal fam bilong ol dispela taim, bihain long bikpela storm oa taim nogut we ren na ais i bin bagarapim ol fam bilong ol.
Oli tok ol ais bol em oli pundaon wantaim ren i bin luk olsem ol golf bol na oli bin bagarapim stret ol apal diwai.
Ol apal em dispela taim nogut i bagarapim long Sande nait, i save kos planti milian dola taim oli salim long narapela kantri, i tru oli no skelim gut yet hamas moni bai oli lusim.
Wanpela apal fama, Lyn Eglinton, i bin tokim Associated Press olsem, storm oa taim nogut ia i bin bagarapim ples inap long 30 minit na i bin bagarapim stret ol apal fam raun long Masterton eria, 100 kilomita long not-is bilong Wellington.
Ol ais bol na ren i bin hamaraim tu ol kar, burukim ol windo na salim haiwara igo insait long ples oli save katim man long en insait long wanpela haus sik.
Taiwan long bikples China.
Insait long wanpela bel-isi pasin Taiwan i soim long China, Mr Chang i tok olsem, bai ol i tokaut long wanpela strongpela plen insait long wanpela mun.
Stat long 1996 ikam inap nau, Taiwan ibin wok long bihainim wanpela kain polisi bilong stap-isi, inoken hariap long mekim wanpela samting na lukluk tasol long wanem samting bai kamap long bikples China.
Olpela Presiden Lee Teng-hui ibin kamapim dispela polisi bilong bekim ol kain bik-maus bilong China long kamapim pait insait long Taiwan Strait.
100-million Dola long ol bisnis long bikples China.
Presiden Chen Shui-bian bilong Taiwan ibin promis long senisim ol rul na kontrol bilong invesmen insait long toktok bilong em bilong Niu Yiar.
Long Thailand, man husat i laik kamap Praim Minista Thaksin Shinawatra i wok long wetim toksave long official result bilong eleksan, pastaim em i ken tokim kantri olsem - em i win pinis.
Niusman Geoff Thompson i ripot olsem, ol koros i kamap long ol ples bilong kandim vot na ol sutim tok long paul pasin, i wok long pulim bek taim bilong tokaut long official result bilong eleksan em i bin kamap long Sarere.
Ol vot oli kandim pinis i soim olsem, Thaksin Shinawatra i bin kisim bikpela namba moa long ol vot blong pati blongem blong lower house.
Tasol Thaksin ino tokaut yet long kantri olsem em i win pinis, nogat, long wanem em i wok long wetim tok blong eleksan Commission blong Thailand long official result.
Ol mansave long moni maket i gat ol narakain tingting long despela election result.
Bikpela tingting long Thailand i olsem, dispela muv igo long wanpela pati tasol i kontrolim gavman ating i soim stat bilong gutpela gavman em bai noken bruk bruk nambaut.
Tasol em i gat ol wari i stap long ol polisi blong Thai Rak Thai, em namel long ol gavman i bin tekova long ol bikpela dinau long bank.
Ol balus na helikopta i wok long raun antap long ol bikbus long ol sentral mauden bilong West Papua long traim-painim wanpela balus, em i lus wantaim tenpela pipol, na tupela bikpela provinsal ofisa ibin stap insait long en.
Ol hetman bilong polis na bilong militeri na hetman bilong ofis bilong prosekuta insait long West Papua Provins, wantaim haus-piksa bilong provins ibin stap antap tu long dispela balus.
Sentani Airbase long Jayapura long Mande, samting olsem wanpela haua pastaim long taim ol ibin makim bilong dispela balus i mas kamap long Jayapura.
Australia i lidim antap long Bougenvil, ibin makim wan-tausen dei bilong wok bilong ol tete.
Bougenvil na ol soldia bilong Papua Niugini.
Bougenvil i wok long kamap orait ken olsem bilong bipo.
Tasol, ol toktok bilong kirapim nupela gavman na politikal sistem ino kamap hariap na oli slo tumas, na ol ol paitman ino laik givim bek ol samting bilong pait igo inap long taim ol i lukim sampela moa gutpela samting i kamap.
Peace Monitoring Group iken pinisim wok bilong en long wanpela gutpela taim.
Christmas Ailan long Indian Ocean, antap long balus long kam long bikples Australia, bai oli ken askim ol long wokabaut blong ol ikam.
Ol dispela pipal ibin kamap long ailan, long wiken long wanpela olpela bot em ibin brukbruk nambaut.
Wanpela immigration ofisa i tok, namel long ol dispela pipal, ibin gat 11-pela pikinini, em oli ting ibin kam long hap blong Middle East.
Em i tok, bihain long oli toktok wantaim ol pinis na raitim nem blong ol, ating bai oli holim ol long Curtin Detention Centre long Kimberley Region bilong Western Australia.
Dispela nupela lain, i bringim namba blong pipal i wok long kam nating long Australia long ol bot na oli no kisim tok-orait pastaim, igo antap long klostu 900, stat long mun Desemba.
Doctor Tupeni Baba na Adi Kuini Speed na ol Coalition pati long givim aut ol infomesin long kampani.
Fijian kampani na ol Indian Femili kampani i no save kisim sea long Fijian Holdings Limited.
Difens Minista bilong Indonesia, Muhammad Mahfud, i tok ol bai arestim ol rebel lida bilong Aceh provins taim ceasefire -- promis bilong noken pait -- i pinis long Mande.
Dispela toktok bilong minista i kamap bihain long gavman na ol mausman bilong ol rebel, i bin statim wanpela miting klostu long Geneva long Switzerland.
Dispela miting bilong ol bai kisim tripela de.
Tupela sait wantaim i tokaut pinis olsem, oli no ting dispela miting bai kamapim gutpela samting.
Indonesia Difens Minista i bin tokim Jakarta Post niuspepa olsem, taim ceasefire i pinis long January 15, ol bai strongim wok bilong polis long Aceh na arestim sampela long ol rebel lida.
Ol ofisal i bin tok pastaim olsem, gavman bai no nap sukuruim taim bilong ceasefire sapos miting long Geneva ino kamap gut.
Milisa lida bilong East Timor, Eurico Guterres, ibin kamap nambatu taim insait long wanpela kot long Jakarta long Indonesia, na ol sapota bilong em ibin sanap-banisim em.
Em ibin putim ol bilas bilong ami taim em ibin go kamap long kot na ol sapota bilong em ibin singaut-hamamas long em na givim em ol flaua.
Indonesia ibin sanap arasait long kot na tok long ol i mas larim dispela milisa lida igo fri.
Ol ibin sutim tok long Guterres na lain bilong em long kilim idai planti pipol long taim bilong independens vot long East Timor long 1999.
United Nations long boda-taun oli kolim Atambua long Indonesian West Timor.
United Nations, bai stat insait long sem kot long Fonde.
Indonesia i save go painim wok long Malaysia.
Indonesia i askim tu Malaysia long mekim wok blong tred na invesmeni kamap bikpela namel long ol, tasol oli bin askim em grisim ol investa long luksave long gutpela gavman i stap lukautim kantri na usim gutpela taim nau long investim moni.
Ol ibin plen long holim moa pis toktok insait long Solomon Islands tete.
Mr Asipara i tok, ol dispela toktok ol i holim tete, i givim sans tu long Solomon Islands gavman na delegesin bilong Marau long lukluk long ol tingting bilong Guadalcanal Provins na olpela militen grup insait long provins, Isatabu Freedom Movement.
Honiara, long stap insait long dispela miting.
Papua Niugini ibin singautim bek wanpela long ol diplomet bilong en insait long Australia, bihain long ol ibin sutim tok long pikinini bilong em long kamapim pait long wanpela yangpela boi long Canberra.
Papua Niugini Hai Komisin long Canberra ibin usim het bilong em long bamim pes bilong dispela yangpela boi long wanpela hai skul pati, na dispela boi ibin kisim ol bikpela bagarap long pes bilong em.
Gavman bilong Australia ibin lukim dispela heve olsem wanpela bikpela samting na em ibin redi long rausim dispela diplomet.
Tasol, ol atoreti bilong Papua Niugini ibin kamapim tingting pinis bilong singautim bek dispela diplomet.
Mr Flosse ibin strongim toktok long wanem ol gutpela wok gavman bilongem ibin wokim long dispela tenpela yar i pinis, taim em i holim wok olsem lida blong gavman blong dispela French territori.
Presiden i askim ol pipal blong French Polynesia long wokbung wantaim long Niu Yiar, tu long putim ol skul na helt fesiliti igo long ol hap we pipal ino stap gut yet na inogat ol dispela samting.
Northern Territory bilong Australia.
Croker Island na Port Keats.
Bureau ov Meteorology i tok, dispela strong-win i wok long ron is-isi igo long saut long bikples.
Ol i ting olsem bikpela ren na haiwara bai kamap kolostu long ol eria em dispela strongpela win i ron long en.
Wallis na Futuna.
Praim Minista insait long lidasip pasin bilong ol tumbuna long Wallis na Futuna, wanpela teritori bilong France long Pacific.
Nem bilong dispela nupela Kivalu em long Tisimasi Heafala, na oli bin blesim em bihainim pasin tumbuna yet long Wallis ailan, em i stap long north-east bilong Fiji.
Ol biknem tumbuna lida bilong teritori, wantaim tu High Chiefs Council i bin stap long seremoni, wantaim tu man i makim France long Wallis na Futuna, Prefect Alain Waquet.
Long American Samoa, oli rausim pinis komiti bilong Paliment oli kolim - Investigative Committee, maski nau tasol Gavana i bin tokaut long hamamas bilong en long wok bilong komiti.
Gavana i bin tok dispela komiti i save mekim gutpela wok, maski komiti i bin autim sampela rong pasin em i bin kamap long wok bilong em.
Taim em i opim Paliment aste, Gavana Tauese Sunia, i bin tok em i save painim aut ol rong pasin insait long ol gavman dipatmen taim ol nius ripot i save tokaut long ol samting dispela Investigative Committee i save painim aut.
Tasol em bintok tu olsem sampela long ol wok-painim bilong komiti ino save karamapim ol politisan em oli pas wantaim komiti.
Maski long dispela, Spika bilong Haus, Matagi Ray McMoore, i bin tok olsem dispela komiti ino bin mekim wanpela gutpela samting, na sapos oli rausim ol bai sevim moni.
Rugby Seven taitel blong en long Brisbane long Australia long mun bihain.
Australia gavaman ibin kamapim bihain long ku ibin kamap long mun May long Fiji.
Praim Minista Mehendra Chaudhry.
New Zealand ibin rausim pinis wankain tambu blong Seven tournament em ibin kamap long Wellington long mun February.
Australia gavaman ino stret tru long ol arapela kantri long wold.
Hai Kot bilong Fiji bai wetim tingting bilong Court of Appeal long sapos em i ting 1997 Constitution i bun yet bilong kantri, pastaim long em i ken tokaut sapos Constitution Review Commission i ken go het long wok bilong en oa nogat.
Jastis Anthony Gates ino bin tokaut long tingting bilong en long dispela samting, taim em i harim aplikesin bilong Leba Pati long rausim dispela Komisin.
Ofa Kaukimoce i ripot ikam long Suva olsem, aplikesin bilong Leba Pati, em oli bin givim long Fraide igo pinis, i tok olsem dispela Constitution Review Commission i rong long usim moni bilong pipol na i wok long bikhet agensim loa.
Jastis Gates i wanbel olsem, pasin bilong lukautim na bihainim loa i nambawan bikpela samting aninit long loa, tasol em bai mas wetim tingting bilong Appeals Court sapos 1997 constiution i bun yet bilong kantri o nogat.
Jastis Gates i tok em ino laik bagarapim wok bilong Review Commission.
Tasol difens loia bilong Kitone Vuetaki ino givim wanpela tingting yet sapos komisin i ken go het long wok, olsem na Jastis Gates i tok em bai wetim tingting bilong Court of Appeals.
18 pipol ibin dai na moa long wan hundret ol arapela ibin kisim bagarap ibin kamap long ol dispela bom-pairap agensim ol kristian.
Tolchah Hasan ibin traim long daunim ol paul tingting nogut iwok long kamap nau long en.
Pope ibin autim tingting wari blong en long ol dispela bom pairap ibin kamap.
Wanpela lain bilong Indonesia ibin istap insait long ol wok bilong painim wanpela nevi balus na ol pasinjia ibin igo lus longen- ino bin nap long painim tripela niupela kru memba- em oli ting ibin idai tu wantaim sevenpela ol narapela.
Despela Nevi balus bilong Indonesia ibin pudaun bagarap insait long Irian Jaya long mande.
Ol ofisal long hap itok- ol taim nogut long hap i pasim rot ken bilong ol lain bilong mekim wok painim- igo insait long ol bigmaunten long hap.
Hetman bilong Indonesia polis na Military na speaker bilong Irian JAYA assembly ibin namel long ol despela lain ibin idai.
Ol helt atoreti insait long Kiribati ibin givimaut wanpela tok-lukaut bilong sik-Cholera, bihain long dispela sik ibin kamap long Marshall Islands.
Em ibin tok-lukaut olsem ol pipol i mas boilim wara pastaim long ol i dringim, na ol i mas noken kaikaiim ol kaikai ino tan oa kaikai ol ino kukim, na ol i mas wasim han bilong ol pastaim long ol i kaikai.
Dokta Meetai i tok, ministri bilong em bai galasim gut ol ovasis pipol i go kamap long Kiribati, na bai ol i wuas gut long ol pipol i kam long Marshall Islands.
Lotu katolik long Papua New Guinea ibin tok namba blong ol pipol blong west Papua em oli ronawei ikam na stap long wanpela praimeri blong lotu blong en long Vanimo nau igo antap moa long 4-hundret stat long las mun.
Ol pipol iwok long ronawei long ol trabel long Indonesia provins blong West Papua, em bifo yumi save long en olsem Irian Jaya.
West Papua bai oli luksave ol olsem ol refugi tru.
Musik rekoding studio bilong New Caledonia oli kolim Mangrove Productions, i redi long bringim wanpela ben em ol biknem musik man bai stap long en, long kam rekodim wanpela albam long Australia.
Dispela ben bai gat Jacky Salmon long drams na Youssef Bouchou long bass bilong New Caledonia, biknem gita pleia bilong Tahiti Michel Poro na Fiji kibod pleia, Tui Ravai.
Oli wok long rehearse oa prektis nau insait long New Caledonia, pastaim long oli kam long Sydney we ol bai lusim tupela wik long rekodim wanpela albam sampela taim dispela mun.
Ol studio menija, Jean-Marc Mouldous na Alain Vendange, i tok oli laik go rekod long Sydney long wanem taim i rait nau long sutim musik igo long intanesanal maket.
Oli tok oli lukim pinis mak bilong ol rekod oli save salim i muv liklik lusim Melanesia na igo long planti moa kantri long wold.
Ol Soljia bilong New Zealand itok, planti ol soljia bilongen istap insait long ol peacekeeping wok insait long East Timor ibin kisim sik malaria na ol inonap long mekim gut wok bilong ol.
600) ol soljia ibin igo mekim peacekeeping wok long mun September long yar 1999 ibin kisim sik malaria.
Em itok- ol soljia imas werim ol longpela han siot na ol mas putim ol marsin long long ol na ol ofisa igo pas long ol soljia imas toksave gut long ol.
Long Fiji, ol prosekuta i rausim pinis wanpela askim bilong ol bai oli mas noken tokaut long nem bilong ol witnes oa pipol husat bai toktok agensim ku lida George Speight na lain bilong em long kot.
Oli no toksave long bilong wanem na oli rausim dispela askim bilong ol.
Long wik i pinis ol prosekuta i bin putim wanpela aplikesin igo long Hai Kot bai dispela kot i mas rausim oda bilong Chief Magistrate Sailesi Temo, long tokaut long ol nem na edres bilong olgeta 114 witnes.
Tasol pastaim long Hai Kot i sidaun lukluk long dispela samting aste, oli bin tokim Jastis Nazhat Shameem olsem prosekusan bai noken go het long dispela appeal oa askim bilong ol.
Samoa em oli stap long ol arapela kantri ibin salim igo long las-yar.
22-pesen moa winim mak blong 1999.
Bank ibin ino bin tok blong wanem na ol pipol ibin salim moa moni.
Na dispela ibin wanpela wei blong halivim ekonomi blong kantri inap planti yar nau.
John Boyle, ibin tok mak blong moni ol pipol blong Samoa long ol arapela kantri isave salim igo bek long plesiwok long kamap igo bikpela insait long 20-yar igo pinis.
Na emi tok bikpela tenk yu imas igo long ol pipol blong en em oli go sidaun long New Zealand na tu long Australia na America.
PAT RAFTER BAI PINIS LONG PILAI TENNIS.
Long nius blong tennis.
Top tennis player blong Australia.
Rafter ibin tok pilai blong Australia Open long wik bihain bai las game blong en.
Australia i wok long kamap nogut moa.
Dispela koalisen i tok, ol pipol i save ronim ol dispela senta i wok long soim bikhet pasin na pasin nogut long ol dispela ovasis pipol em ol i brukim loa na kam insait nating long Australia.
Polis insait long Palau ibin kisim or raussim ol marijunana- em inap kos moa long half a million dolla- taim ol ibin igo sanap banisim wanpela plantation insait long Angauur State.
Taasol em itok- ol taim nogut ibin pasim ples na ol ibin bin mekim wanpela samting longen igo inap tupela de igo pinis.
Em itok ol ibin kamautim samting olsem 500 handred ol marijuana plant.
America isave putim ol roket bom blong en.
Em tu ibin tok long ibin gat strongpela tingting nolaik long wok pren blong President Note wantaim Reverend Sun Myung Moon, man ibin kamapim Unification Sios.
Tasol ol pipol i wok long wuas long gavaman ibin tok tu olsem klostu gavaman blong President Note bai putim aut wanpela ripot long ol korapsen pasin blong gavaman na wei emi no save mekim gut wok blong em.
Sevenpela ol senator ibin spotim dispela motion.
31) krismas bilongen- em oli bilip ibin kilim idai wanpela cumputer analyst bilong Australia.
Criminal investogation Departmen itok- ol ibin pulim kalapusim despela man insait long wanpela coffee shop na oli tingting long pulim kalapusim sampela moa.
39) krismas bilongen usait ibin save istap loong Singapore longen ibin istap insait lonbg wanpela pait insait long wanpela ples kaikai long namba tri de bilong mun January.
Ol itok- ol ibin paitim het bilongen wantaim wanpela bottle bia na ol ibin sutim em long bros bilongen.
Ol lain family bilong despela man idai longen inolaikim oli tokaut long nem bilongen.
Tripela Minista blong Cook Islands gavaman bai bungim heve blong westim moni long depatmen blong ol, winim mak oli givim long ol longen, pastaim long dispela moni yar i pinis.
Tok orait bilong American gavman long larim tupela bikpela Intanet kampani i bung wantaim, nau i kliarim laspela banis tupela i bin wok long bungim, na i opim rot long tupela long kirapim nambawan bikpela media empire tru long America.
Taim dispela tupela kampani, America Online na Time Warner i kam bung wantaim, mak bilong moni tupela igat bai nap long 190-billion Australian dola.
Tok orait bilong Federal Communications Commission bilong America long tupela kampani i bung wantaim, i larim tupela long pinisim wanpela deal oa tok-orait em tupela i bin toksave long en wanpela yar igo pinis.
Long taim bilong toksave, oli bin tok, dispela sanap bung bai kos 295 Billion dola.
Dispela nupela bisnis, bai oli kolim AOL-Time Warner, i kirapim bikpela Internet provider tru bilong America em ol biknem kampani olsem CNN, HBO, na Warner Brothers bai papa long en.
Wanpela American research kampani i skelim olsem, kandim bilong ol pipol husat bai save usim Internet insait long Asia-Pacific rijen bai abrusim namba long America insait long faifpela yar.
Jupiter Research i tok mak bilong ol pipol i save usim Internet long America bai pundaun lusim 36 pesen tede, igo long samting olsem 24 pesen long 2005.
Em i tok Asia-Pacific rijen bai sanap makim samting olsem one-third long olgeta pipol long wold.
Em i tok ol lida kampani long Internet long nau, i mas sanap bung na go insait long ol nupela maket.
Ol Opposition party blong Bangladesh i tok pinis long askim long pipal i holim stop-wok long olgeta hap blong kantri sapos Gavman ino rausim wanpela security law em i wok long pulim planti toktok kros.
Opposition i laikim bai oli rausim Public Safety Law, em oli bin raitim kamap na mekim i kamap law long January 2000.
Despela law i larim tu ol authority long kirapim ol special kot bai i harim kwik ol kotcase blong pipal, em oli sasim ol long kain crime olsem extortion na kidnapping.
Opposition i wok long tok ol authoruty i wok long usim despela law agensim ol Opposition.
Em i tok tu olsem Gavman ino bihaenim stret pasin long pipal i bihaenim ol law em i wok long wansaid tasol, long wanem oli no save sasim ol spaota blongen, aninit long despela law.
Melbourne siti, bai pinis sampela taim, tete nait.
Planti long ol simuk ibin kam long foa-na-haf tausen hektea blong bus em paia ibin kukim long King Island long hap oli kolim Bass Strait.
Bai oli usim wanpela helikoptatetee long halivim ol paia-man long kilim dispela paia long north-east blong ailan.
Ibin gat arapela ol liklik bus-paia ibin kamap raun long Victoria na ibin kamapim dispela bikpela simuk na ibin mekim i hat long lukluk long ol eria blong Melbourne.
Ofis blong toksave long ol kain taim ibin tok olsem, strongpela win tete long nait bai inap long rausim dispela simuk.
Jose Ramos Horta, ibin mekim strongpela toktok long Brazil long mak bilong halivim em i givim long kantri bilong em.
Mr Ramos-Horta ibin tokim wanpela nius konfrens insait long Rio de Janeiro olsem, Brazil inap long givim moa halivim long East Timor, long wanem histori bilong tupela kantri i wankain, ol igat wankain lotu na ol i save usim sem tok-ples na tu, Brazil em i wanpela bikpela kantri.
Tupela kantri wantaim ibin stap ol koloni bilong Portugal longpela taim.
Mr Ramos-Horta ibin tok tu olsem, Brazil ino bin soim tumas strong bilong en taim em i promis long givim militeri sapot bilong ol pis kiping wok insait long East Timor.
East Timor, em Indonesia ibin go insait long kisim long 1975, ibin vot long kisim independens long 1999.
Bihain long dispela vot, ol milisa i sapotim Indonesia, ibin kamapim bikpela trabel tru na kilim planti pipol.
Fiji Securiuty Forces i wok long wet na redi long wanem kain heve na trabal i kamap taim Appeals Court i mekim wanpela important decision long mun bihaen, em i nap opim rot long bihaen-taim blong despela kantri.
Ofa Kaukimoce i ripot olsem oli ting ol security forces bai bung na holim miting long next wik, long toktok long ol securuity wok pastaem long Court of Appeal i givim wanpela ruling blongen.
Polis i wok long ting bai i gat trabal i kamap, sapos ol publik ino hamamas long decision blong Kot ov appeal, olsem long sapotim ruling blong Justice Gates.
Savua i tok department blongem i wok long lukluk long ol law, blong rediim em yet long Appeal ruling.
Em i tok miting wantaem army i blong bungim i stap wantaem ol plan blong ol wantaem blong military blong wetim despela important ruling.
Polis i nogat moni long baem ol riuot gear, tasol SAVUA i tok gutpela samting long mekim em long rediim gut ol polisman blongem.
Bos bilong polis long Fiji i tok pipol i noken wari tumas long helt bilong ol ami ofisa bilong kantri, husat i bin halvim United Nations peacekeeping fos long Balkans.
Australia na New Zealand i tupela long ol kantri husat i wok long painim aut sapos ol ofisa bilong ol, em oli bin wok insait long Kosovo, i bin kisim sampela bagarap long helt bilong ol, ikam long ol samting bilong pait oli wokim long uranium.
Tasol, Fiji Polis Komisina, Isikia Savua, ino wari tumas sapos ol Fiji polis ofisa i bin kisim sik kensa o nogat.
Em i tok ol ofisa i bin save yet olsem, Kosovo i bin wanpela war zone - oa ples bilong woa, na i tok ol Fiji ofisa ino kisim bagarap, sapos oli gat ol bai toksave pinis long em.
Wok bilong Fiji long Kosovo i bin stat long mun Disemba 1999.
Indonesia i laik save gut moa long wanem ol samting em i stap insaet long provisional agreement wantaem ol rebelblong Aceh province.
Minista blong Defence Mohammad Mahfud i tok gavman bai i painim aut gut wanem ol point i stap insaet long demand blong Free Aceh Movement, long holim vote, em oli laikim bai wanapela independent group i rediim na monitor oa lukautim.
Tripela de igo pinis insaet long ol toktok long Geneva namel long ol lida blbong ol rebel em oli stap ausaet Aceh na Gavman, oli bin kamapim wanpela provisonal agreement.
Despela tupela group, i bin surukim truce igo i nap long mun February 15th, na oli bin wanbvel long bung ken long mun bihaen long toktok long political solution.
Japan ibin tok-orait long peim moni bilong wokim wanpela sip bilong gavman bilong Tuvalu, em bai mekim ron namel long ol ailan.
Ol ibin sainim wanpela agrimen bilong wokim wanpela nupela pasindia na kago sip, insait long Tuvalu tete.
Dispela nupela sip bai mekim ol ron igo long ol longwe ailan bilong Tuvalu na Suva insait long Fiji.
Dispela sip bai kos samting olsem 12 Million Dola.
Nius blong tennis nau.
Na long Kooyong Tennis long Melbourne.
6-4 long semi-fainel bilong tete.
Katolik Sios long Papua New Guinea i tok em i wok long hope bai oli kamap wantaem wanpela aida tede long ples blong putim samting olsem foa-handret West Papuan pipal husat i bin brukim borda-mak na kamap long Vanimo.
Ol despela pipal i wok long ronawi long ol pait long politiks long West Papua, Province blong Indonesia, em bifo oli bin save kolim long Irian Jaya.
Bishop blong West Sepik Province, Cesare Boniventu, i tok nau long despela taim ol despela West Papuan pipal i wok long stap long wanpela Primary skul em Sios i ronim.
Beniventu i tok e i hope bai Gavman i mekim tingting long makim wanpela hap em i gutpela blong putimol despela pipal longen, blong wetim taim long oli givim refuji status long ol.
Wanpela skul-meri bilong Kiribati em balus ibin karim igo long New Zealand bihain long em ibin kisim birua long kar, i dai pinis long Auckland Hausik.
Kate Adlam, ibin dai bihain long wanpela kar em na pren bilong em ibin stap pasindia long en, ibin bamim wanpela diwai long Kiribati long Sarere igo pinis.
Alice, ibin dai tu long dispela birua.
Marau, em pastaim oli bin ting bai kamap long Trinde, i bin gohet tede.
Guadalcanal deligesin bilong dispela bung i bin askim long oli surukim taim bilong en, taim pait i bin kamap namel long Marau Eagle Force na Isatabu Freedom Movement bilong Guadalcanal.
Deligesin i bin askim tu sapos oli ken holim ol dispela toktok antap long HMAS TOBRUK, nevi sip bilong Australia.
Oli ting Guadalcanal deligesin bai tokaut nau long wanem samting em i ting long ol samting Marau Eagle Force i bin askim long en insait long draft agrimen.
Praim Minista bilong Vanuatu, Barak Sope, i ofa pinis long go pas long seremoni bilong sainim agrimen, sapos oli oraitim pinis wanpela.
400 pipol bilong West Papua husat ibin abirisim boda na igo insait long Vanimo.
Ol dispela pipol ibin wok long ronawei long ol trabel bilong politik i kamap long West Papua Provins bilong Indonesia em bipo ol i save kolim Irian Jaya.
West Papua i stap nau long wanpela primeri skul em sios i ronim.
Ol toktok blong pinisim ol belhat na pait long marau long Solomon Islands bai i stat gen tede.
Oli bin laik bai ol despela toktok i stat long Trinde tasol ino biun kamap.
Tasol Guadalcanal delegesin i bin askim long larim pastaem, bihaen long ol pait i bin kamap ken namel long Marau Eagle Force na Isatabu Fredom Figfhters em oli base long Guadalcanal.
Australia naval sip HMAS TOBRUK.
Oli ting bai Guadalcanal delegesin i bekim ol demand blong Marau Eagle Force em i stap insaet long wanpela draft agreement, long ol despela toktok.
Vanuatu Praim minista Barak Sope i ofa long em bai stap lukautim despela signig seremoni, taim oli kamapim pinis wanpela agreement long ol toktok.
Ol meri long French Polynesia bai laki nau na kisim gutpela samting long politik bilong teritori.
Dispela long wanem ino longtaim igo pinis Paliment bilong France i bin oraitim ol nupela elektorel rifom long teritori.
Kandim bilong ol seats insait long Territorial Assembly bai go antap lusim 41 igo long 49 - tasol aninit long nupela loa bilong France, 50-pesen long ol kendidet i mas ol meri.
Nius edita bilong Tahiti Pacifique niuspepa, Alex du Prel, i tok ol bai pilim strong bilong dispela senis long eleksan em bai kamap long mun Mei.
Em i tok planti man bai noken hamamas long lusim seat bilong ol taim ol nupela meri kendidet i kisim ples bilong ol.
Em i tok, kwiktaim tumas haf long ol man bai go aut, na ol meri, husat ino bin mekim wanpela samting tru bilong pati, na oli stap tasol long wanem oli meri, bai kisim ples bilong ol.
Alex du Prel i gohet na tok, ol man i lus bai putim ol meri bilong ol i kamap ol kendidet.
Em i tok, ol Kaunsel man long French Polynesia i save kisim 6-tausen-500 American dola long wanwan mun, na sapos ol meri i kisim dispela moni, em bai stap yet long femili.
Ol Pasifik ailan kantri i tok olsem, ol i wari long nupela agrimen ino stat wok hariap bilong kisim peles bilong olpela Lome Convention.
Ol i kolim dispela nupela agrimen, Cotonou Agreement.
European Union, na ibin tok long moa miting na toktok i mas kamap namel long dispela tupela grup.
American Civil Rights Commission i bin painim aut olsem, oli no bin larim planti handret bilak sitijen bilong kantri long Florida i vot insait eleksan bilong makim President.
Oli bin tokim Commission olsem, oli bin mekim poret planti bilak pipol wantaim ol roadblock arasait long ol ples bilong vot, insait long ol hap bilong bilak pipol.
Oli tok, sampela oli bin askim ol long soim ol identity documents - oa toksave pepa long ol i husat, oa oli bin rong na putim nem bilong ol long buk olsem ol kriminal.
Ol tokwin i kamap olsem, sapos oli bin larim olgeta bilak pipol i vot long eleksan, George W-Bush bai noken winim wok bilong President.
Taim em i toktok wantaim ol niusman, Florida Gavana Jeb Bush, husat i brata bilong George W Bush, i bin sakim ol toktok long paul pasin insait long eleksan.
Ripot i tok special envoy blong Norway long Sri lanka ino kamap wantaem sampela niupela plan blong peace process long ol toktok blongem wantaem ol Gavman lida.
Ol despela toktok ino gohet wantaem sampela gutpela plan.
Em i wok long bruk daon long ol toktok long ceasefire.
Gavman i wok long tok, em bai inogat ceasefire i nap, oli statim toktok long sampela issues oli makim blong stretim toktok long ol pait oli wok long holim i nap longpela taim nau.
Presiden Suharto long Jakarta.
Dispela pikinini bilong olpela Presiden, Tommy, i wok long hait long ol polis.
Suharto femili i stap long en.
Suharto femili em ol iken usim bilong hait na muv-raun.
Ol dispela haus i stap long Menteng sabeb long sentral Jakarta.
Bai oli traim ken long salim wanpela digital radio satelite igo antap long kilaut, long Korbati, long pinis blong mun February, bihaen long oli bin laik traim long despela wik tasol nogat samring i bin kamap.
Oli bin laik salim despela satellite long Mande long dispela wik, tasol oli bin stopim long taim oli bin statim countdown, long wanem em i bin gat technical problem long satellite.
Despela pad oa ples blong sutim satellite igo antap long kilaut, i stap long solwara, long international waters, klostu long Kiritimati ailan, blong Kiriabti.
SMSatellite Radio em i base long Washington, capital blong America.
Ol despela satellite, oli kolim Rock and Roll, bai sailim oa transmitim samting olsem wan-handret channel long digital quality music, sport, tolk, comedy na program blong ol pikinini igo long pipal long America.
12) pipal i dai pinis long sik cholera long Paktia provins blong Afghanistan, klostu long boda wantaem Pakistan.
Radio Shariat i ripot long ol despela pipal i dai long Patan na Samkani distrik.
Radio Shariat i nek blong Taliban gavman.
Ol ofisa blong World Health Organisation long Kabul, i salim pinis wanpela medikal tim igo long despela rijen sik cholera i kamap long en, blong painim aut moa.
Ol ofisa blong Taliban Helt Ministri i tok oli no kisim yet ripot long ol pipal i kisim sik cholera, tasol oli tok ol ples blong rausim pipia oa pekpek blong pipal long despela rijen ino gutpela tumas.
Long Summer taim - taim blong san long yar igo pinis, sik cholera i bin kilim dai planti pipal tu long northern Afghanistan.
Ol fainens minista bilong Japan na South Korea i tok lukaut olsem, ol economy -- oa wokmoni bilong ol Asian kantri bai bungim bikpela hevi long wanem wokmoni bilong America i slek.
Japan Fainens Minista Kiichi Miyazawa na wanwok bilong em long South Korea, Jin Nyum, i bin tok olsem pastaim long stat bilong wanpela miting bilong Asia-Europe bloc long Tokyo.
Mr Jin Nyum i bin tok ol wok bilong South Korea long kirap bek bihainim bikpela hevi long 1997, we ekonomi bilong olgeta kantri i bin bagarap, i wok long slek i kam bihain.
Em i tok olgeta wok bilong skelim growth oa kamap bilong ekonomi, i soim olsem mak bilong dispela growth bai tambolo long 9-pesen em oli bin ting bai oli kisim dispela yar.
Mr Miyazawa bilong Japan i tok, ekonomi bilong Japan i wok long slek yet long wanem pipol ino save baim samting tumas.
Long Philippines, wanpela Cabinet Secretary bifo, husat i bin givim ol infomesin oa testimony em i bagarapim nem blong President Joseph Estrada long korapsen kot long stat blong wik, i bin lusim kantri long balus blong go long America.
Ol imigresin ofisal long balus long Manila i tok Secretary blong Finance bifo, Edgardo Espirity, i bin lusim kantri wantaem misis blongem blong go long Los Angeles.
Oli tok oli no klia long wanem na em i bin lusim kantri oa wanem taim bai em i kam bek ken.
Espiritu i bin lusim kantri bihaen long em i bin tokim Senate olsem president i papa long hap blong pilai laki bisnis, BW Resources Corp, em i bin stap insaet long paul treding bisnis long kantri.
Oli wok long harim ol tokwin oli sutim agesnim President Estrada olsem em i save kisim pei oa gris moni na korapsen, na i save mekim ol giaman pasin long pipal na tu long ino wok bihaenim mama-loa blong kantri taim em i holim wok olsem lida blong kantri.
President bifo blong America, Ronald Reagan, i bin brukim hip blongem taim em i pundaon, na nau i stap long hausik.
Reagan bai i selebraim 90 Betde blongem insait long tupela wik.
Ol dokta long hausik bai i operate oa katim em blong stretim dispela hevi sampela taim tede.
Ofis blong Mr.
Reagan i tok em i stap oraet tasol long hausik.
Olpela Premia blong Queensland, Sir Joh Bjelke-Petersen tede, i selebratim betde blongem long Kingaroy, ples yet blong em, em i stap long southeast blong Queensland.
Kim Landers i ripot olsem, ol famili na frend blong Sir Joe i bin kamap long betde.
Sir Joh i bin Premia blong Queensland inap long wanpela-ten-nain yar.
Nau em i tok em i kirap nongut planti pipal, wantaim tu Premia blong nau, Peter Beattie, i save gut long em.
Tasol Sir Joh i tok, ol paul wok insait long Leba Pati i wanpela hevi nogut long histri bilong Queensland.
Beattie i tok em i raitim pinis wanpela spesal betde toktok blong dispela birua blong em bipo long politiks, na ating olgeta pipal blong Queensland bai i laik tok - Hepi Betde long Sir Joh long 90 krismas blongem.
Ol ibin tokim ol mausman bilong 23 kantri olsem, namel long yar-1999 na yar-2000, kolostu siks-tausen pipol bilong narapela kantri ibin kam insait nating long Australia.
Insait long konfrens bilong tete, ol deleget ibin harim olsem, long dispela taim, igat moa pipol bilong ol arapela kantri i wok long kam insait nating long Australia.
1998 na 99, na samting olsem 5-tausen-800 pipol ibin kam insait nating long Australia long yar-2000.
Brian McDonald ibin tok long ol kantri imas wok-bung long pasim intanesenel kraim.
Mr McDonald ibin tok olsem, wanpela kantri ino inap long stretim ol dispela heve em yet.
Fernando Henrique Cardoso ibin tokaut long tenpela dei lukluk-raun bilong em igo long Asia.
Em bai raun igo long Indonesia na bai igo long East Timor, we em bai tokaut long halivim bilong Brazil long oli stretim gut ken ol samting insait long East Timor.
CAMBODIA I TOK ORAIT LONG WANPELA LOA BLONG K.
Khmer Rouge blong ol yar blong 1970s.
King Norodom Sihanouk.
Gavaman na United Nations imas sainim wanpela tok orait na ol toktok blong en, olsem tribunal iken wok na bihainim.
Ripot i tok, Presiden bilong Indonesia Abdurrahman Wahid ibin tok olsem, nem bilong tupela olpela ami generel ibin stap insait long wanpela polis ripot bilong ol bom-pairap ibin kamap long Christmas Eve long Jakarta.
Presiden Suharto, na olpela Ami Chief ov Staff, Generel R.
Hartono, ibin stap insait long dispela ripot bilong polis.
1200 pipol, olsem na oli ting namba blong ol pipol idai bai igo antap yet.
Samting olsem wan tausen pipol, oli tok, i wok long lus yet insait long ol eria blong El Salvador.
Dispela kantri ibin bungim bikpela guria tru em ol ibin pilim tu long Mexico na Panama.
Taiwan na America.
San Salvador ibin pas taim dispela guria ibin bagarapim.
Ol loya bilong interim gavman blong Fiji ibin tok olsem ol inogat taim long bekim wanpela aplikaisen blong traim luksave long mama loa blong kantri em oli bin kamapim long 1997.
Insait long ol toktok blong kot tete long harim tingting blong Jastis Anthony Gates, ol loya ibin tok jas ibin redi long harim dispela kot kes, 25 dei bihain long militeri ibin givim pawa igo long gavman blong Praim Minista Laisenia Qarase.
Oli tok, interim gavman iwok long stat mekim wok blong en long dispela taim na emi no redi gut.
Interim gavman ibin traim long lukim olsem oli larim pastaim dispela tingting oa disisen blong Jasatis Gates.
Kot bai harim moa toktok long dispela kes long mun bihain.
Jakarta, inap long wanpela wik, we ol sapota na ol birua bilong Presiden Abdurrahman Wahid bai stap insait long en.
Niusmeri Ginny Stein i ripot olsem, i luk olsem ol sapota bilong Presiden bilong Indonesia ino bin laik harim na bihainim toktok bilong em long ol i mas stap long haus na inoken go long ol protes-bung.
Planti-tausen sapota bilong Presiden Wahid ibin promis long bung na igo long kapital, bihain long ol ibin harim olsem ol birua bilong em ibin rediim ol protes-bung, long kamap long wankain taim Palamen i holim narapela miting bilong en.
Lida bilong Indonesia ibin tokim ol sapota bilong em long stap long haus bilong ol, long wanem em i poret long ol pait na trabel bai kamap sapos ol i go-aut tu long sapotim em.
Tasol, polis long Jakarta ibin tok olsem, planti-tausen sapota bilong Presiden ibin go kamap pinis long kapital insait long ol dispela dei igo pinis.
Moa long 40-tausen memba bilong sekuriti fos i stap-sambai pinis long pasim ol trabel i kamap.
Ol ovasis embesei, wantaim embesei bilong Australia, ibin givim tok-lukaut long ol pipol bilong ol long inoken go raun long ol eria em trabel i save kamap long en.
Sampela skul i tokaut olsem ol bai pas na ol i tokim ol pikinini na ol sumatin long inoken go long skul taim ol dispela protes i kamap.
Papua New Guinea Kina i wok long pudaun, taim ol i makim wantaim strong bilong ol arapela moni long wold.
Praim Minista ibin rausim ol long Kebinet na nau oli laik rausim gavman.
Dispela paia ibin kamap long graun we ol i wok long pleim ol soka gem bilong ol sempion soka klab bilong Oceania rijon bilong redi long Wold Klab Soka Tonamen.
Planti toktok-koros i karamapim dispela tonamen, we sampela tim ibin komplen long ol graun na peles bilong pilai ino gutpela na ol ino bin rediim gut dispela tonamen.
Sampela tim ibin autim tingting-wari long sekuriti bilong ol na sampela pleia ibin kirap-nogut na poret long dispela paia ibin kamap.
Tasol, PNG Faia Briged i tok, wanpela asua insait long elektrik mita ibin statim dispela paia long Lloyd Robson Ground long Port Moresby, na ol ibin pasim dispela paia kwiktaim.
Long nius blong Tennis.
Patrick Rafter blong Australia i muv igo long nambatu raun blong Australia Open tournament long Melbourne.
6-2 na 7-5.
Em ibin wanpela long tupela pleias bilong Australia husat ibin pilai gut long namba wan de blong tournament.
Jason Stoltenburg na Richard Fromburg.
Monica Seles, Conchita Martinez na Anna Kournaikova.
Hetman bilong Education Department bilong Papua New Guinea i tokaut olsem, ol bai inoken bringim hariap ol samting ol skul i nidim long dispela yar, na ol itok dispela bai nambatu yar long oli sukurim taim ken olsem.
Peter Baki ibin tokim Public Accounts Komiti na itok, i luk olsem ol bai inoken bringim ol samting igo long ol skul, pastaim long skul yar i stat long tripela bilong foapela rijon insait long kantri.
Emi wok bilong Education Department long baim ol samting bilong ol klasrum na bringim ol igo long ol skul long olgeta hap bilong kantri.
Tasol insait long sampela yar igo pinis, dipartment ino bin bringim ol samting igo long ol skul long stat bilong skul stret na long yar igo pinis, sampela long ol skul ino bin kisim ol samting.
Ol halivim bilong ol arapela kantri i stat long go insait blong halivim ol pipol em ol ibin kisim bagarap long bikpela guria long El Salvador long Saut America.
Igat ol tingting iwok long kamap bikpela nau long askim palimen blong Papua New Guinea i statim miting blong en ken.
Jakarta, inap long wanpela wik.
Jastis Minista bilong Australia, Amanda Vanstone itok, igat ol nius ripot i tok olsem Mr Skase i wok long sik nogut long sik-kensalong bel bilong em na dispela bai inoken pasim rot bilong Australia long traim bringim em ikam bek long Australia.
Mr Skase ibin lusim Australia long 1991, bihain long Quintex Business Empire ibin bruk daun na i lusim wantaim dinau-moni em inap long One-point-five-billion Dola.
Senator Vanstone itok, em bai gutpela long Mr Skase i lusim Spain olsem kot iken traim painim aut long en.
33) soljia bilong Russia insait long tupela de pait.
30) ol sivilian long South bilong ripablik.
Chechnya i bin idai tu wantaim ol soljia bilong Russia.
Ol ino bin nap long kisim ol toktok i kam long ol ofisa bilong Russia long bekim ol despela toktok.
Moa long 15 mun bihain long Russia i bin salim ami bilongen igo bek long Chechnya, ol soljia i bin wok long dai oa kisim bagarap long olgeta de long han bilong ol paitman i sapotim indipendens bilong Chechnya.
Gavman bilong Russia i tok, klostu long 26-handret soljia i bin idai insait long ripablik stat long taim Russia i bin kamapim pait bilong traim daunim ol rebel muvmen bilong Chenchnya long 1999.
Australia oposisan i sutim strongpela toktok long Federal Minista bilong Trenspot, John Anderson, bihain long taim tupela bikman bilong aviation i risain long wok bilong tupela.
Gabriella Rossitto i ripot olsem, Labor Party tokman bilong Trenspot, Martin Ferguson, i laikim Minista long risain.
Oposisan i tok em ino bilip tumas long save bilong Trenspot Minista John Anderson long bringim bek confidence oa bilip long aviation industry -- bisnis bilong ronim ol balus kampani -- na em i tok, moa beta minista i pinis long dispela ministri.
Askim bilong Oposisan i kamap bihain long taim Deputi Sekretri bilong Trenspot Dipatment, Peter Harris, na narapela sinia man long dipatmen, Carrol Borton, tupela i risain long wok.
Peter Harris nau i kisim wok long Ansett Airlines.
Australia Oposisan i tok, pasin we dispela tupela bikman i risain long wok ino mekim minista i luk gut.
Ferguson i tok gavman i mas mekim wanpela samting kwik na rikrutim ol saveman bilong kisim ples bilong dispela tupela man.
Ol kendidet i wok long rerem ol yet bilong resis insait long wanpela bai-eleksan bilong wanpela sia long Nuie palimen em i stap nating nau.
Oli ting eleksan bai stat long mun March bihain long HIMA TAKELESIi bin resain na igo nau long Wellington-bilong kamap namba wan Hai Komisina bilong Nuie long New Zealand.
Oli ting ol kendidet i sanap makim Niue Peoples Party bilong Sani Lakatani bai kisim ol strongpela sapot.
Ripot i tok, sampela long ol sapota bilong Niue People Party usiat i bin sanap resis long 1999 general eleksan na lus bai traim sanap ken.
New Zealand i bin wok long sutim tok long Nuie Peoples Party long em ino kamap wantaim ol gutpela tingting bilong strongim wok moni bilong kantri.
Fiji niuspepa i tok olsem bihain long ol i bin tambuim sempion Rugby Sevens tim bilong Fiji long noken pilai long Brisbane Sevens Tournament.
International Rugby Board i bin rausim rait bilong Brisbane long lukautim wanpela raun bilong World Sevens Series, long wanem Australia i bin tambu long ragbi tim bilong Fiji.
Ol i bin laik pleim wanpela Rugby Sevens pilai long Brisbane long mun bihain.
Fiji Times niuspela i bin tok, Mr Howard em i wanpela het-strong man na ino save tingim oa soim respek long ol arapela lain.
Em i tok olsem, Mr Howard i hariap long tambuim Fiji Rugby Sevens tim long pilai long Australia, tasol em i larim Pakistan kriket tim long kam pilai long Australia.
Dispela niuspepa i tok, Australia i bin tambuim ol ragbi pleia bilong Fiji long noken go pilai long Australia bihain long ku i bin kamap long Fiji long mun Mei long yar igo pinis.
International Rugby Board i rausim rait bilong Brisbane long hostim wanpela raun bilong World Rugby Sevens Series.
Jaime Gama i kamap pinis long Dili, bigtaun bilong East Timor, long stat bilong fopela de lukluk raun.
Em bai holim ol toktok wantaim ol bignem lida long hap - olsem man usait oli ting bai kamap nambawan president bilong East Timor, Xannana Gusmao, na United Nations Administrator, Sergio Vieira de Mello sampela taim tete.
Tumora em na Jose Ramos Horta bai raun igo long wanpela ples oli kolim oecussi.
Pastaim long emi lusim hap, em bai igo lukluk long wanpela hausik em Portugal yet i ronim insait long taun Los Palos, na bungim ol kebinet memba bilong East Timor insait long Dili.
Em bai rau igo tu long taun Aileu, ten kilomita long south bilong Dili, bilong lukim hetkota bilong East Timor Difens Fos.
Portugal i bin wanbel long halvim long girapim niupela fos long trenim ol soljia bilong East Timor na givim ol ami samting.
Ol bikpela wok bilong painim na halivim pipol i wok long go het yet long El Salvador na namba bilong pipol i dai long wanpela bikpela guria em ibin hamarim dispela kantri long Central America, i go antap long 609.
2-tausen-375 pipol ibin kisim bagarap.
Ol lain bilong gavman i tok, dispela guria long Sarere ibin brukim-daun kolostu ten-tausen haus bilong pipol na i bagarapim narapela 26-tausen-700 haus, na em ibin mekim ol i muvim-aut 19-tausen pipol long ol haus na peles bilong ol, igo long ol arapela eria.
Ol i bilip olsem moa long tu-tausen pipol i wok long lus yet bihain long dispela guria, na ol i wok long poret, nogut olgeta i dai pinis.
Guatemala, wanpela kantri i stap kolostu long El Salvador.
Dispela guria ibin sekim na brukim ol ston na graun i stap long sait bilong wanpela liklik mauden na ol ibin kapsait igo-daun na karamapim ol pipol i save stap long as bilong dispela mauden.
Ol rot na biris igo long planti taun i bagarap pinis na ol i wok long usim ol helikopta tasol bilong go long ol dispela hap, na ol ino save tu long hamas pipol i dai pinis na hamas bagarap ibin kamap insait long ol longwe kommuniti bihain long dispela guria ibin kamap.
Niusman Daniel McDougall i ripot olsem Australian Cricket Board bai stap insait long dispela wok-painim tu.
ICC bai kam long Australia olsem hap bilong dispela wok-painim na investigeta bilong Australian Cricket Board, Greg Mellick, bai stap tu long en.
Mark Waugh i tok olsem dispela ino tru.
Mr Mellick i tok olsem ol i mas givim sans long Mark Waugh long givim sait bilong em long dispela stori, bihain long planti pipol long wold ibin save pinis long dispela toktok em M K Gupta i sutim long em, taim em i kamap long nius.
Presdient bilong Marshall Islands i holim yet wok bilong en, bihain long ol i bringim wanpela vot i nogat bilip long em.
19) ol memba i bin vot ino laikim despela vot lain oposisan i bin kamapim bilong rausim gavman bilong President Lain oposisan i bin laikim moa long 17 memba long paliment rm i gat 33 sia olgeta, bilong rausim gavman, tasol ol i bin kisim tasol 14 vot.
Despela i bin namba tu vot inogat bilip long gavman insait Marshall ailen.
Praim minista blong Malaysia, Mahathir Mohamad i tokim pinis ol malay pipal long oli mas skelim na stretim wanen ol rong blong ol, sapos oli laik stretim rot blong ol bisnis blong ol na save long woiim ol gut.
Mahathir i tok tru em i bin gat sampela kain halivim i kam long gavman, olsem fund, na ol agency blong halivim ol, tasol ol kain achivement blong Malay pipal ino gutpela tumas.
Em i tok mas long sutim tok nating long gavman na ol narapela komuniti logn ol bisnis blong ol ino kamap gut.
Doctor Mahthiri bin tokim ol malya long stretim tingting blong ol long wok na long stufy.
Ol asples olsem ol malay na ol narapela kain kala skin, i gat right aninit long mama-loa em namel long ol em long gat chance long ol namba-wan samting olsem long bisnis na educesin.
150) ol illegal Immigrants klostu long Ashmore ailen bilong Western Australia.
Bihain long wanpela coastwatch balus i bin luksave long despela bot, wanpela kastom bot bilong Australia i bin go pasim em.
Gavman bilong Australia i tok wanpela bot i kam long wanpela ailen bilong Indonesia, i bin wok long karim 148 pipol bilong Middle East na tripela kru bilong Inodnesia.
Ol bai bringim ol igo long bikples Australia na ol ofisa bilong imigresin bai putim ol askim igo long ol.
Ol ripot i tok, New Zealand i wok long rikrutim ol difens ofisa bilong Fiji bilong joinim New Zealand ami.
Insait long wanpela toktok bilong em, New Zealand Difens Minista Mark Burton i tok ami bai rikrutim foapela ofisa husat i bin wok long Fiji militari bipo.
Ol ripot i tok, ol ofisa New Zealand i rukrut long ol em long wanpela meja, wanpela kepten, na tupela leftenan.
Meja na kepten bai holim yet ol ranks - oa mak bilong tupela wanwan, na ating ol bai promotim tupela leftenan igo kamap ol kepten taim oli joinim New Zealand ami.
Dispela toktok i tok olsem, oli sekim gut pinis ol dispela man bilong lukim olsem, oli no bin halvim ku insait long Fiji long yar igo pinis.
Ol Fiji Indian husat i save stap long New Zealand i sutim tok long dispela tingting bilong ami, bihainim ku long mun Mei long 1999 em i bin rausim gavman em Fiji India man, Mahendra Chaudhry i bin lidim.
Polis bilong Indonesia i wok long gohet yet long traim bruk igo insait long wanpela strongpela siment huas em i stap aninit long haus bilong pikinini man bilong olpela president Suharto.
Boi ia i wok long ronawe na hait long polis.
Ol forensic polis wantaim ol jekhama na dril i bin lusim dispela tupela de igo pinis long traim brukhaus naigo insait long despela bunker oa bikpela hul tambolo long haus bilong en.
Polis i ting despela biliane bisnisman, Tommy Hutomo Mandala Putra, iwok long hait istap aninit long graun.
Ol i bin painim aut long despela bunker anitit long graun bihain long ol forensic ofisa i bin usim ol kain masin bilong kisim piksa oa Geo Radar, i bin kisim piksa ainit long haus bilong Mr.
Suharto na ol lain pikinini bilong en.
Tasol femili loia bilong Suharto, Juan Felix Tampubolon, i tok despela pasin bilong polis ino stret aninit long lo na ol difens tim bai karim despela heve igo long kot.
Em i tok despela hait rum i bilong putim ol samting long en na em ino ting Tommy i wok long hait insait long en.
Kot i bin givim oda long Tommy long go kalapus long 18-pela mun na baim kot long sikis milian dola long wanem em i paulim ol moni.
Wanpela sinia ofisal bilong Indonesia i tok, siaman bilong United Nations General Assembly, Harri Holkeri, i bin wok long toktok na askim gut Indonesia long wanem kain wok tru em i save mekim bilong rausim ol samting bilong pait long han bilong ol East Timor militia long West Timor.
Indonesia Attorney General, Marzuki Darusman, i tok olsem bihainim wanpela miting wantaim dispela U-N ofisal long Jakarta.
Em i tok Mr Holkeri i bin tokim em olsem, ol militia i stap wanpela bikpela hevi yet na U-N i wok long wuas gut long enMr Darusman i tok i gat sampela samting yet i wok long pasim ol wok bilong brukim ol militia grup na rausim ol samting bilong pait long han bilong ol.
United Nations i bin askim Indonesia long brukim ol militia gruyp na rausim ol samting bilong pait long ol bihain long taim oli bin kilim tripela wokman bilong United Nations long mun Septemba.
Ikam inap nau, Indonesia i askim pinis U-N long go bek na wok ken long West Timor.
Ol union tu ibin askim strong olsem ol bikman blong kampani i tok klia long wanem ol samting i kamap pinis long privatisation na hariap long wok blong baim ol memba blong en ol hap moni oli mas kisim long en tasol oli no bin kisim yet.
Na ol bikman ino bin bekim dispela askim wantaim ol union.
Balus kampani ibin tok ripot blong husait lain bai baim em nau istap long las hap blong en.
NBC ibin ripot olsem Qantas Australia na Singapore Airlines ibin soim laik long baim Air Niugini.
Sergio Vieira de Mello.
Pastaim long emi go bek, em bai igo lukluk long wanpela haus-sik em Portugal ibin lukautim long Los Palos, istap long hap olsem east blong kantri na tu holim toktok wantaim ol kabinet memba blong East Timor long Dili.
East Timor Defens Fos.
Misis blong Wanpela Western Samoa Minista, husat oli bin kilim, i tok pinis political party blongem ino bin stap insaet long dai blong man blongem, na em i askim strong pipal long noken usim despela dai blong man blongem, olsem as bai Gavman i sanis.
Oli bin sutim indai, Minista blong Works, Luagalau Lavaula Kamu long mun July, 1999, long wanpela danis blong makim birthde oa twenty yiar anniversary blong Human Rights Protection party em i lukautim kantri, long nau.
Oli bin kotim tupela cabinet minista long kilim em na kot i bin kalabusim ol.
Independent MP, Sua Atonio, i bin toktok long dai blong Mr.
Luagalau long Western Samoa Parliament, na tok em ino bin dai arasaet long HRPP tasol long han blong pati blongem.
Human Rights Protection parti, i bin tokim Parliament em rong long sutim tok long pati long indai blongem.
Ms Maiava i tok i moa beta long oli noken usim indai blong man blongem olsem as long senisim gavman long election em bai i kamap klostu.
Ripot i tok Indonesia polis long West Papua i wok long askim gut foapela West Papua pipol husat i save laikim dispela provins long bruk lusim kantri, long kain wok oli save mekim.
Antara niusejensi bilong Indonesia i tok oli no kalabusim dispela foapela pipol.
Antara i tok foapela ia em long Agustinus Alua, deputi sekretri bilong Papua Council Presidium, pro-independence ektivis Willy Mandowen, na tupela meri - Beatrix Koibur na Reverend Ketty Yabansabra.
Mr Tomasoa i tok oli bin toktok wantaim Mr Alua na Mr Mandowen bilong painim aut wanem kain samting oli bin mekim bilong halvim declaration oa tokaut olsem, Papua i wanpela fri stet, insait long wanpela seremoni long mun NOvemba, 1999.
Mr Eluay na foapela narapela lida bilong Praesidium i stap yet long han bilong polis stat long mun Disemba, taim polis i wok long redi long sasim ol long kamapim ol trabel long wanem oli save toktok long bruk lusim Indonesia.
Ratu Meli Vesikula ibin go pas long kamapim dispela grup.
Bikpela tingting blong dispela grup oa organisation i blong bringim bek kuik kantri igo long lukaut blong pasin demokrasi na strongim tingting blong respektim rul blong loa.
Ol tingting istap pinis long holim sampela kain bung long mekim ol pipol blong kantri i luksave na tingting gut long heve em ibin kamap nau long kantri.
Legislative Assembli bilong Niue bai holim nambawan miting bilong en long dispela wik.
Praim Minista Sani Lakatani na Kebinet bilong em, igo inap long taim ol i holim pinis wanpela lokal by-eleksin.
Assembli long yar-2000.
Spika Tama Posimani.
Praim Minista bilong New Zealand Helen Clark i tok, em i laikim Indonesia long mekim ol wok hariap bilong kotim wanpela milisa lida ol ibin sutim tok long em long kilim wanpela soldia bilong New Zealand insait long East Timor.
Jacobus Bere, krismas bilong em 29 yar, ibin go pas long ol milisa paitman ibin sapotim Indonesia long East Timor, na em ibin givim em yet igo long han bilong ol atoreti bilong Indonesia long wik igo pinis.
Ol ibin laik holim em na askim em long idai bilong Private Leonard Manning, husat ibin wok wantaim United Nations pis kiping fos long East Timor.
Ol milisa ibin hait-istap na kilim Private Manning kolostu long boda bilong East Timor long Julai 24 long yar igo pinis.
Bihain, ol ibin katim-katim bodi bilong em na stilim gan bilong em.
10) milisa paitman ibin stap insait long gan-pait em Private Manning ibin dai long en.
Ol ditektiv long Fiji iwok long traim painim aut olsem wanem na wanpela bisnisman ibin kam aut long ol kastom long ples balus wantaim ol drags i pas long bodi blongen na oli nonap painim aut.
Sydney long ol toktok olsem em ibin gat samting olsem wanpela kilogram blong cocaine.
12 de blong mun February.
Planti pipol i hamamas long harim olsem, ating Pope John Paul Seken bai kam lukluk raun long Pacific dispela yar, bihainim lukluk raun bilong em long Australia na New Zealand.
Ating raun bilong Pope bai kamap long nambatu hap bilong dispela yar 2001 na em bai karamapim Australia, New Zealand na New Caledonia.
Long Australia, progrem bilong Pope John Paul bai karamapim Sydney na Melbourne.
Wanpela ripot i kam long New Caledonia i tok Pope bai usim dispela taim bilong lukluk raun long Pasifik long givim wanpela document oa pepa em i toktok long Oceania Bishop Synod, em oli bin holim insait long Rome long 1998.
Bihainim ol rul bilong protocol - oa stret pasin bilong bungim na welkam long hetman bilong kantri, sapos Pope i go lukluk raun long New Caledonia, man husat bai mas bungim em, em long Head of State, Jacques Chirac bilong France, husat bai mas lusim France na go long dispela French teritori, long tok welkam long Pope.
President bilong America, Bill Clinton, bai mekim bikpela toktok long televisen bilong tok gutbai long pipol long Fonde nait.
Em bai mekim dispela pastaim long em i givim pawa long nupela president, George W-Bush long Sarere.
Wanpela tokman bilong White House i tok, dispela televisen toktok bai gutpela taim bilong President Clinton long tok tenkyu long American pipol long gutpela sapot oli bin givim em taim em i president bilong kantri long ol dispela yar igo pinis.
Agence Tahitienne de Presse oa ATP.
President Gaston Flosse na planti memba insait long lokel Assembly ibin tok orait long dispela nupela agensi.
Ol pipol em bai oli go pas long dispela wok ibin tok wanpela bod bai lukautim dispela nius agensi na ino ol lain istap insait long wok politik.
Wanpela tingting i kamap pinis long daunim namba blong ol seat insait long palimen blong Commonwealth blong Northern Marianas long 15 oa igo daun long 12.
Long dispela taim palimen igat 18-ol seat.
Villagomez ibin tok igat 18-seat palimen i kos bikpela moni tumas long gavaman na emi kamapim tingting long senisim namba blong ol seats bihainim namba blong ol pipol long ailan.
Emi tok oli nap katim daun namba blong ol seats long palimen bihainim namba blong ol pipol.
Air Vanuatu na Vanair, bai tupela i kam bungwantaim.
Ol gavman bilong bipo ibin kamapim tingting long larim dispela tupela balus-kampani i bungwantaim, tasol ol ibin wok long pasim-pastaim dispela tingting.
Pasifik Nius Sevis i tok, gavman bilong Barak Sope ibin wokim disisen bilong larim dispela tupela kampani i bungwantaim long larim tupela i sevim moni.
Ol i save olsem Vanair, em i save ronim ol balus insait long Vanuatu yet, ibin wok long bungim ol heve long moni inap long sampela yar nau.
Air Vanuatu, bihain long tupela balus-kampani i bungwantaim.
Canada long baim wanpela nupela balus.
Ansett Airlines bilong Australia i sakim ol toktok olsem, klostu 200 wok bai lus insait long Australia, bihain long Air New Zealand i tekova long Ansett Airlines.
Australian Services Union i wari long wanpela tingting bilong Ansett long muvim klostu 200 wok insait long Australia igo long New Zealand na Mexico.
President bilong Union, Martin Foley, i poret nogut dispela i stat bilong lusim planti wok insait long Ansett em Air New Zealand i bin tekova long en ino long taim igo pinis.
Tasol, tokman bilong Ansett, Geoff Lynch, i tok kampani i stat usim ol nupela teknoloji long wok bilong en na dispela i fosim em long pasim wanpela long ol akaunting seksan long Melbourne.
Em i tok dispela i mekim na ol bai lusim 50 wok long Australia, ino 200.
Kiribati i makim pinis Australian New Zealand Banking Corporation, ANZ, long kisim ples bilong Westpac olsem edministreta bilong Bank of Kiribati.
Permanent Secretary bilong Finance, Bureeti Williams, i tok ol toktok i stat pinis namel long ANZ na ol ofisal bilong Kiribati Gavman, long ol shares ANZ bai gat insait long Bank of Kiribati na wanem ol plen bilong ol long bihain taim.
Em i tok Gavman na ANZ i ting oli nap long joinim wok bilong bank igo long ol liklik ailan i stap longwe long bikples.
Insait long narapela samting i kamap, President Teburoro Tito bilong Kiribati i bin lusim kantri bilong go toktok wantaim Fiji interim Praim Minista, Laisenia Qarase.
Secretary bilong Cabinet i tok President Tito, husat i siaman bilong Pacific Islands Forum dispela taim, bai toktok long ol samting bilong Forum wantaim lida bilong Fiji.
Fiji i givim pinis ol tingting bilong en yet long wanem kain senis em i laik lukim long wei ol United Nations peacekeeping fos i save mekim wok bilong ol, wantaim tu wanem samting bai kamap long ol man i kilim ol U-N soldia.
Permanent Representative bilong Fiji long United Nations, Amraiya Naidu, i bin tokim UN Security Council olsem, Fiji i save tingting planti long ol man em i save lusim insait long ol UN peacekeeping wok, we ikam inap nau, namba i kisim pinis 37.
Em i tok, em ino hamamas long dispela namba husat i save dai aninit long tok orait bilong peacekeeping wok, na em i bikpela samting sapos oli mekim tupela sait long woa i luksave long rong bilong ol taim oli kilim ol UN wokman.
Ol autoriti blong ples balus long Philippines ibin arrestim tupela memba blong ol lain em oli ting iwok long kisim na salim hait ol pipol.
Oli ting ol tasol iwok long kisim na salim hait ol pipol blong China em oli nogat tok orait igo long tupela kantri blong South Pasifik.
Manila ples balus.
Manila olgeta taim na kisim balus igo long Nauru na Kiribati wantaim ol lain pipol blong China.
Ol poison blong nuclear em sip bai i karim i kam long Pasifik region blong go long Japan, i mekim Greenpeace, environment group long tokim ol ailan kantri long wuas long bagarap long ol.
Em i wok long askim strong ol Gavman blong ol Pasifik Ailan kantri long soim tingting nolaik blong ol na tokim Britain, France na Japan, ol kantri i wok long mekim bisnis long ol despela poison nuklia.
Japan ikam olsem long Tasman Sea na Pacific Ocean.
Ol Gavman blong Britain, France na Japan na tu ol nuclear kampani i wok wantaem despela nuclear kago ino laik tok klia long ron blong ol dispela sip igo long Japan bai i bihaenim wanem solwara oa hamas plutonium kago bai i stap antap long sip.
Ol kampani ino laik toktok tu wantaem ol Pasifik ailan kantri long dispela samting.
18-mun kalabus long ol rong blong korapsen.
Tommy long kapital Jakarta.
Polis ibin tok pastaim olsem ol wan-blud blong na ol loya blong en ibin tok inogat wanpela bunker olsem istap.
18 mun kalabus.
Presiden blong Frans Jacques Chirac na tokim em long ol samting ibin kamap long dispela territori blong Frans.
Canada na America em tupela ibin laik ofa long en.
Olsem blong givim isi isi ol pawa ikam long Frans igo long ol lokel autoroti na mekim ol i redi long independen long 15 oa 20 yar bihain.
Long nius blong Tennis.
Lleyton Hewitt blong Australia ibin winim namba tu raun long pilai blong en long Australia Open tede.
7-6 na 6-4.
Holly Parkinson blong America long tri sets.
Australia, Nocole Pratt ibin lusim pilai blong en igo long Amelie Mauresmo.
Venus Williams, Mary Pierce na Yevgeny Kafelnikov.
Niu Zilan Gavman i tok em wari long ripot olsem narapela sip ken i wok long lusim France wantaem ol pipia blong nuclear igo long Japan.
Minista blong Foreign Affairs na Trade, Phil Goff i tok Niu Zilan na ol narapela Pasifik ailan kantri i no laikim sip long ron wantaem despela nuclear kago blong ol long hap blong ol long Pasifik blong go long Japan.
Em i tok South Pasifik em nuclear free area na ol Pasifik ailan kantri i lukautim strong despela tambu long nuclear long noken kam insaet long region.
Goff i askim ol kampani blong Britain na Franis em i wok long salem ol despela pipia blong poison long sip nau long lukim olsem ol i wok bihaaenim gut ol safety rul taim oli salim sip wantaem kago blongen.
Em i tok oli wari nogut, olsem taim ol kantri i wok long salim sip wantaem nuclear pipia, i wok long tok oli gat ol gutpela samting i stap, tasol oli wok long tok sapos em i gat birua i kamap long sip wantaem nuclear kago blongen, em ino asua blong ol long kamap long kot.
Ol pipol ino save laikim Filipins President Joseph Estrada i askim olgeta pipol bilong kantri long bung wantaim na mas igo long haus bilong president - presidential palace - tumora, bilong mekim lida i risain.
Dispela i kamap taim oli wok long kotim Mr Estrada long korapsen.
Planti bikpela protes-mas i bin kamap long olgeta hap bilong Manila bihain long taim Senate i bin vot long Tunde long noken usim ol evidence bilong korapsen long kot kes agensim Mr Estrada.
Oli rereim pinis planti tausen polisman long stap redi bilong pasim ol trabal.
Vot bilong Senate i bin mekim planti prosekuta, em oli laik rausim Mr Estrada long wok bilong president, i kirap na risain, na long Trinde oli bin larim pastaim kot kes long noken gohet.
Ol rebel bilong West Papua provins bilong Indonesia i gohet yet long kalabusim elevenpla hostis insait long bus.
Niusman Mark Bowling i ripot olsem, ol memba bilong Free Papua Movement i wok long askim Indonesia long peim ol wan-milian-dola.
Ripot i bin kamap olsem, ol dispela hostis, olgeta oli wokman bilong wanpela South Korea logging kampani, i bin lus long Tunde.
Polis i tok, liklik lain rebel em i save wok long southeast bilong provins, i bin kisim ol dispela man klostu long boda bilong Papua New Guinea.
Antap long askim bilong ol long wan-milian-dola, ol rebel i laikim tu bai olgeta polis insait long dispela eria i mas go aut lusim rijen, na dispela South Korea logging kampani Korindo, i mas stop long katim diwai.
Free Papua Movement, em oli save kolim OPM, i bin save pulim kalabusim ol hostis tu bipo, bilong pulim tingting bilong ol kantri long wold igo long pait bilong ol long indipendens.
Long Solomon Ailan, bai oli putim wanpela bil igo long paliment blong wokim ol sanis long Electoral Act blong kantri.
Aninit long ol despela sanis long Electoral Act, nau ol kandideit blong sanap long next election long kantri bai i mas kisim ripot i kam long doctor na polis blong kliarim nem blong ol.
Bill em bai i karim ol despela sanis, bai igo long narapela mitingblong Parliament bai em i ken oraetim na mekim i kamap loa.
Chief Electoral Ofisa, John Babalu i tok namel long ol despela sanis, em long ol ballot pepa bai wan wan polling stesin i gat tasol wanpela ballot box.
Oli ting ol bikpela eleksen blong kantri bai i kamap sampela taim long dispela yiar.
General blong Indonesia long noken salim bek ol dispela pipol em oli bin kamapim trabel nau istap long ol refugi kemp long West Timor igo bek long East Timor.
West Timor bai bihainim tasol laik blong ol.
Chief Major General Williem de Costa, ibin laik givim bikpela mekim save igo long ol dispela refugi em oli kamapim trabel raun long squalid kemp long West Timor.
Atambua taun istap long boda mak long mun September long las-yar.
Australia gavman i tok wok bilong en long kirapim bek ol wokbung wantaim militari bilong India bai gohet, maski India i bin traim pairapim wanpela nuklia roket bom bilong en.
India i bin traim pairapim wanpela roket bom oli kolim Agni-two ballistic missile long Trindeon Wednesday.
Dispela pasin bilong India i apim ken ol belheve namel long India na Pakistan.
Australia Foren Minista Alexander Downer i tok em ino hamamas long lukim ol tests bilong India i gohet yet.
Tasol em i tok, tingting bilong Australia long salim military attache oa difens mausman bilong en igo stap long Australia embesi long New Delhi, bai gohet yet.
Februari long lukluk gut long dispela askim blong ol.
Oli tingting long holim wanpela stop-wok sapos kaunsel ino stretim dispela ol tingting blong ol long dispela oli bin makim long en.
Long stat bilong wanpela bigpela bung bilong welkamim GEORGE w.
Bush olsem niupela president biloong America- man usait nau i pinis wok olsem preisdnet bilong America - Bill Clinton ibin tok Goodbye long ol people bilong America.
Michael Carey ripot ikam long Washington olsem, insait long farewell toktok bilongen insait long Oval Office, Mr.
Clinton itok, kamap gut bilong ol wokmoni bilong kantri insiat long las eitpela ya ikam igo pinis ibin gutpela.
Clinton ibin tokim man emi kisim ples bilongen- George W.
Emi askim America tu long em imas was long olgeta samting ikamap long wok.
Clinton bai lusim ofis olgeta long sande bilong despela wik- na ol bung bilong welkamim Niupela President- George W.
Bush ibin stat insait long Washington tete.
Wanpela bignem hasples man bilong Fiji na tu emi memba bilong Fijian Labaour Parti, Dr, Tupeni Baba iwok long tingting long sanap resis wantaim olpela praim minista bilong Fiji- Mahendra Chaudhry long igo pas long despela party.
George Speight ibin holim kalapusim tupela wantaim long yar igo pinis- tasol tupela bai resis long kamap lida bilong despela pati long mun bihaininSean Dorney Ripot na itok- despela bai kamap sampela wok pastaim long Fiji Court of Appeal i sidaun long givim tingting bilongen long sapos 1997 mama lo bilong Fiji bai mas istap yet or nogat.
Dr, Tupeni Baba ibin foren minista insait long gavman bilong Chaudhry na tu em ibin namba tu praim minista- tasol em ibin tokim Redio New Zealand olsem- emi laikim nau despela wok.
Chaudhry itok- em ino hamamas long despela.
Australia Opposition bai i traim long pasim despela tingting bilong pipol i peim tu cent moa long wanpela lita tax long fuel, em pipol bai stat peim long namba wan de bilong mun February.
Greg Jennet i ripot olsem Labor i promis tu long glasim tu kamap long takis sapos em i kirapim gavman bihaen long election blong kantri.
Long wanpela ripot long ol wok-painim-aut blongen yet long prais blong petrol, Opposition i askim long oli dropim increase long fuel prais long mun February.
Chairman blong despela wok-painim-aut, Peter Cook, i tok i moa beta long stopim despela namba-foa kamap long tax long petrol insaet long sevenpela mun.
Sapos Gavman igohet wantaem despela inflasen prais em i karimtakis long mun bihaen, Labor i tok em bai i lukluk long ol narapela rot long kisim ples blong GST na Excise tax long ol narapela samting, sapos em i winim election long dispela yiar.
Acting Deputy Praim minista Mark Vaile i tok pinis em bai i noken stopim despela automatic index tax.
Long nius blong pilai tennis.
Pete Sampras, ibin nap long winim strongpela 5-set win blong en long muv igo long namba foa raun blong Australia Tennis Open long Melbourne tede.
Niusman Michael Rowland, ibin ripot olsem Sampras ibin painim hat long autim strongpela pilai blong yangpela playa blong Argentina, Jaun Ignaciou Chela.
Pete Sampras blong America ibin kisim 3-pela aua olgeta long winim 5-sets.
5-7 na 6-2.
Lindsay Devenport na Marat Safin.
Todd Martin blong America long foapela set.
Hewitt ino laik mekim dispela pen long leg blong en igo bikpela.
Dispela faivpela de miting.
Federal polis blong Ausralia ibin rereim, ibin wok long lukluk long imas igat gutpela wok-bung namel long ol polis blong ol arapela kantri blong halivim na pinisim dispela heve.
Emi tok dispela heve blong ol pipol inogat tok orait na kam insait long narapela kantri isave kos bikpela moni tru.
Inap long namba-tri de planti handret pipal i wok long protes auseat long Indonesia Parliamen long Jakarta, na oli wok long toktok strong long President Absurrahhman Wahid i pinis long wok blongem.
Samting olsem tu-handret pipal i wok long protest, na singaut na autim ol hap toktok blong soim oli no laikim gavman.
Oli wok long karim tu ol banner em i toktok long korapsen pasin antap long ol tokman blong gavman taim ol ripot polis i stap sambai long trabal.
Long Trinde, ol security force i bin sut long ol tear gas long tri-tausn pipal i bin bung blong protest na traim long brukim banis long go insaet long area blong Parliament.
Oli sutim ol strongpela toktok long President wahid long ol tokwin olsem em i bin stap insaet long tupela financial scandal, tru em i tok pinis em ino bin mekim wanpela samting ron.
Oli putim sampela moa riot polis long duti raon long Presidential Palace blong Philippine, long wanem oli poret bai pait i nap bruk namel long ol birua na sapota blong President Joseph Estrada.
Local television i bin soim polis i redi wantaem ol shield, truncheon na gas mask, i bin wok long go kamap long ol truck blong strongim security wok raon long palace.
Oli salim sampla moa ol polis man blong wok, bihaen long ol strongpela birua laen blong Mr.
Estrade i bin wok long mas igo long palace, we planti tausan sapota blong Mr.
Estrade i bin wok long sanap raon long banisim palace.
Long dispela taim, wanpela laen army General em oli bin pinistem oa retire long philippine army, i toklukaut long President long trabal i nap kamap long army sapos em i no harim tok long em i mas pinis long wok blong President.
Long wanpela toktok oa advertisement em oli bin peim Nius pepa long karim, ol despela general, 1962 class blong Philippine Military skul, oli strongim tok long lida long pinis long wok nau tasol na tok army na polis bai i gat bikpela wok long mekim long stopim trabal insait long ol despela de i kam.
Igat narapela samting ken i wok long kamap long wok blong tokman blong military long Fiji colonel Filipo Tarakinikini, husat United Nations i bin rikrutim em long wok wantaem ol.
Ofa kaukimoce i ripot olsem Interim Praim minista Laisenia Qarase i askim pinis U-N secretary General, Koffi Annan long lukluk long despela heve na kliarim nem blong Colonel Tarakinikini long kisim niupoela wok blongem.
Interim Praim Minista Qarase i bin go insaet long despela kros long Colonel Tarakinikini i kisim niupela wok long UN, taim Interim Praim Minista i bin salim pas igo long U-N secretary General.
Qarase i tok army na tu polis i bin kliarim pinis nem blong despela tokman blong army bifo, long ol kain tokwin olsem em i bin stap insaet long despela ku em i bin kamap long kantri long mun May.
Em i tokim Mr.
Annan olsem husat ol laen i raitim pas igo longem wantaem ol toktok long Colonel Tarakinikini i stap insaet long planning long ku, em ol tok nating tasol bihaenim said blong ol long politiks.
Qarase i bin tokaut stret tu olsem ofis blongem i kisim pinis full ripot i kam long ambasador long New York long wanem ol kain infomesin oli gat long Colonel Tarakinikini.
Ol ibin makim namba tu de bilong mun March bilong holim election bilong Samoa.
Woknius- Samoalive ripot olsem- olgeta 47 member bilong Samoa parliment i soim laik pinis long istap yet olsem member- na em min olsem ol bai sanap resis ken.
Taim igat wanpela mun tasol istap pastaim long election- ol ibin girapim wanpela nipela politikal party oli kolim long Samoa National Party- na ol ibin registerim insait long parlimen tete.
100 financial member bilong parti pastaim long ol iken registerim.
The Ol ibin putim Mark Neil Jones insait long wanpela namba wan balus i lusim Port Vula igo aut tete- igo long Brisbane tete.
Em itok, gavman ibin salim em igo aut long wanem- gavman i kros long ol stori em ibin raitim long ol wokbisnis hountry consul bilong kantri ibin wok long wokim insiat long Thailand.
Neil Jones itok, em bai igo bek long Vanuatu klostu- long wanem-rot oli bihainim bilong salim em igo aut long kantri ino stret long lo.
Mark Neil Joens i bilong Vanuatu Trading Post Niuspepa.
Tupela blast oa pairap, i bin kamap na na kilim indai foapela pipal na bagarapim tupela building long bisnis distrik long Bangkok, kapital blong Thailand.
Polis i tok samting olsem wanpela-ten-tri pipal i bin kisim bagarap na planti long ol em pipal i save wok long city na oli bin wok long wetim bus long ol bus stop.
Oli no save wanem samting i bin kamapim ol despela pairap tasol wanpela polis ofisa i tok bai oli investigate long gas bottle em i bin bruk na gas i ron longen long wanpela ples blong baem kaikai long rotsaid.
Despela ofisa i tok papa blong despela ples blong kaikai, i bin indai long despela blast.
Indonesia President Abdurrahman Wahit i tok pinis em bai i noken resign oa pinis long wok blongem pastaem long taim tru blong pinis na em i tok-promis pinis long strongim loa na order long stap long olgeta hap blong kantri.
Long wanpela interview oa toktok wantaem South China Morning star, lida blong Indonesia i tok em ino lukim olsem sampela laen i wok long pulim wok blongem, na em i tok long husat ol laen i wok long singaut long em i mas pinis oa resign long ofis, em ol laen i hangare tru long pawa.
Em i tokim despela English niuspepa olsem em i ken sanap ken long wok blongem long election long 2004 sapos kantri oa pipal i needim em.
Wahid, em namba-wan demokratik elected President i wok long kisim planti ol toktok kros long ol pait i wok long kamap tu long ol laen i laik bruk long indonesia long ol ailan oa archipelogo.
Tsol em i tokim Post niuspepa em i karim strongpela sapot blong Vice-President Megawati Sukarnoputri, husat i holim sapot blong army.
Sekretari-General blong United Nations, Kofi Annan, nau igo kamap long Beijing long statim ol toktok wantaim ol lida blong China, long ol senis oa reform United Nations i bin laik mekim, heve blong Human Raits na wok blong China insait long United Nations peace-keepng wok.
Long dispela namba foa lukluk raun blong Mr.
President Jiang Zemin long Mande.
United Nations High Komisina blong ol refugi, Mary Robinson ibin mekim.
DR BABA BAI SALENSIM CHAUDHRYBiknem Fiji asples memba bilong Fiji Labour Party, Dr Tupeni Baba, i laik salensim praim inista husat oli bin rausim long ku, Mahendra Chaudhry, long kamap lida bilong pati.
George Speight i bin kalabusim tupela man wantaim long yar igo pinis long taim bilong ku, tasol long mun bihain tupela bai mas resis long wok bilong lida bilong pati.
Sean Dorney i ripot olsem resis bilong tupela bai kamap sampela wik tasol pastaim long Fiji Court of Appeal i sindsaun na givim tingting bilong em sapos 1997 Constitution i bun yet bilong kantri.
Dr Tupeni Baba i bin Foren Minista insait long Chaudhry Gavman na i bin holim wok tu olsem deputi praim minista, tasol em i tokim Radio New olsem, em i laik holim nau wok bilong nambawan long pati.
Ating em bai no nap kamap Praim Minista long wanem i gat planti ino laikim em na na planti ino laikim em long holim dispela wok long Fiji.
Mr Chaudhry i tok em ino hamamas.
Em i tok samting oli laikim tumas em long sanap bung strong wantaim na unity insait long paty.
Tasol ol bai stretim dispela hevi taim pati i holim caucus miting bilong em long nambatri de bilong mun Februari.
Australia bisnisman, Christopher Skase, em i wok long ronawei long Australia gavaman, i wok long kisim yet ol marasin long Majorca ailan long Spain.
Oli tok Mr.
Skase iwok long bungim bagarap long sik kansa long bel blong em, na oli tok emi sik nogut tru long harim oda blong Spanish hai kot long lusim dispela kantri.
Australia ilaikim Christopher Skase ikam bek long kantri long bungim ol sas blong giaman oa fraud.
Em ino bin laik bekim ol askim ikam long ol lain nius pipol blong Australia, em oli wok long wetim em istap.
Na ol loya blong Mr.
Skase ino bin stap long mekim sampela toktok na ino klia nau long wanem narapela rot long sait blong loa ol bai mekim.
Tasol dokta blong en ibin tok pinis olsem sikman blong en i sik nogut tru long harim oda blong high kot long lusim kantri.
President bilong America, Bill Clinton, bai lusim White House - haus bilong president, long Sande.
Taim em i go pinis, em bai noken wari moa long bungim ol kriminal sas agensim em.
Mr Clinton i tok orait bai oli ken saspendim loa laisens bilong em na long peim wanpela fine.
Sapos em i wokim olsem, ol prosekuta bai dropim ol sas agensim em.
Oli bin sasim em long giaman bihainlong em i bin givim sampela giaman toktok taim oli askim em long gel fren bilong em, Monica Lewinsky.
NIusmeri long Washington, Agnes Cusack i ripot olsem insait long wanpela statement oa toktok bilong em oli raitim long pepa em mausman bilong Mr Clinton, Jake Siewert i bin ritim aut, Mr Clinton i bin tok em i laik tanim baksait nau long dispela rong pasin.
Whitewater land deals em i bin kamap long Arkansas, na i bin pinis wantaim pasin bilong Mr Clinton taim em i wok olsem prwsident.
Indipendent Counsel Robert Ray i bin tok, dispela kes nau i pas.
Praim Minista bilong Cook Islands, Dr Terepai Maoate, i bin sutim tok long kain takis em oeCD i bin toktok long statim insait long wanpela miting long Barbados.
Em i bin nambawan taim long Cook Islands i tokaut long ol wari bilong en igo long intanesanal komuniti, na putim long buk tingting bilong em long i noken yesa long paim takis igo long oeCD.
Cook Islands i bin joinim sampela Caribbean kantri long statim ol nupela wok na tingting bilong intanesanal takis.
Olpela President blong Philippines Joseph Estrada i bin lusim pinis haus blong president, na igo nau long haus blong em yet.
Estrada i bin tok em i lusim dispela wok blong President long wanem emi laikim gutpela sidaun na oda insait long kantri.
Emi tok olsem, i tru i gat ol narakain tingting long Mrs.
Arroyo long kisim wok blong President i stret long loa oa nogat, emi no laik kamap olsem man i pasim ol gutpela sidaun na bung wantaim i kamap long PhilippinesMr.
Estrada i bin lusim haus blong President wantaim famili blong em aninit long lukaut blong storngpela sekuriti, tu-na-hap aua bihain long oli mekim Mrs.
Arroyo i kisim wok blong President.
INDONESIA FISHERMAN IGO KALABUS LONG DARWIN.
Wanpela kot long Darwin i salim pinis wanpela fisherman bilong Indonesia inap long tupela yar-sikispela mun long wanem em i bin halvim ol wok bilong traim bringim 47 illegal immigrants ikam insait long Australia.
47 illegal immigrants into Australia.
Lorelei Fong Lim i ripot olsem, Darwin kot i bin salim Justus Bolang long bringim sampela illegal immigrants ikam insait long Australia.
Australia long mun Septemba long yar igo pinis.
Tupela narapela man i bin traim long bringim hait tu 101 illegal immigrants ikam long Australia long mun Septemba, na tripela narapela i bin mekim wankain trabal long mun Oktoba wantaim 94 illegal immigrants.
Taim em i salim ol dispela man igo long kalabus, Justice Dean Mildren i bin tokaut long wari bilongem long lukim olsem, dispela pasin bilong ol Indonesian fishermen long bringim hait ol pipol ikam insait i wok long kamap planti taim tumas nau.
Long nius blong tennis.
Lleyton Hewitt bai traim long kamap namba tri man blong Australia long igo long fainel tede nait, namel long 16 arapela tenis sempion long Australian Open.
Tasol niusman Mathew McGrane i ripot olsem, fainel hope blong Australia long dro blong ol meri nau i lus pinis.
Evie Dominikovic, krismas blong en tupela-ten, i bin pait gut, tasol em i bin lus long taim Rita Grande blong Italy i winim em long 6-3, 6-4.
Namba-7 top meri pleia long wold, Mary Pierce, i bin lus tu.
Pen long leg blong en i bin pasim em na i lus long strait set agensim Paola Suarez blong Argentina.
Long pilai blong ol man, namba 10-pleia long wold, Wayne Ferriera i bin kisim nogut long han blong Andreas Vinceguerra.
Ol arapela bik-nem pleia em oli bin winim pilai blong ol tede em long Martina Hingis, Venus na susa blong em Serena Williams, Amelie Mauresmo, Yevgeny Kafelnikov, Magnus Norman na Arnaud Clement.
Tede nait, Lleyton Hewitt bai bungim Carlos Moya blong Spain.
Sapos emi win, em bai joinim ol arapela Australia pleia olsem Pat Rafter na Andrew Ilie long namba foa raun.
Ol rebel grup long West Papua i bin holim pasim ken sevenpela moa ol hostis long bik-bus blong West Papua, hap yumi save kolim Irian Jaya bipo.
Free Papua Movemen.
1-million dolla na stopim olgeta wok blong katim ol diwai long dispela hap.
Tripela Korea pipol tu oli bin holim ol istap.
Tupela blong ol ibin namel long sevenpela pipol oli bin salim igo long bus long traim holim toktok wantaim ol rebel.
Free Papua Movemen oa OPM, em oli save stap long hap olsem south east blong provins, klostu long boda-mak wantaim Papua New Guinea.
Indonesia imas kisim aut olgeta polisman long dispela hap bus na tu dispela kampani blong South Korea imas pasim olgeta wok blong en long katim ol diwai.
President blong Philippines i risain pinis long wok blong en.
Vais President Gloria Arroyo, nau i kisim ples blong en.
Dispela kuik senis long pawa ibin kamap, taim planti tausen ol pipol i fosim ol yet igo long ol lain polis na wokabout igo long haus blong President long kapital Manila.
Arroyo long nupela wok blong en.
Arroyo ibin askim ol pipol blong Philippines long wok wantaim.
President blong Indonesia Abdrurahman Wahid, i bin tokaut olsem em bai no nap long risain kuik long wok blong en, na i bin toktok strong long stretim loa na oda long olgeta hap blong kantri.
Indonesia ibin tok em ino pilim olsem sampela lain ibin laik long poretim em.
Wahid ibin bungim planti toktok i tru ibin gat planti ol pait na trabel wantaim tu igat ol kain kain movment iwok long kamapim ol tingting long ilaik bruk long olgeta hap blong kantri.
Samoa bai holim general eleksen bilong en long namba 2 de blong mun Mas.
Ripot i kam long Samoa i tok olgeta foapela-ten-seven memba blong palimen blong nau i tingting long sanap ken long dispela eleksen.
Sampela ol distrik ibin tokaut olsem ol bai inonap long holim eleksen.
Fiji ami, Kenal Filipo Tarakinikini, taim United Nations i bin rikrutim em.
Qarase ibin tok militari na polis ibin klia-im pinis neim blong olpela mausman blong militari long ol toktok olsem em ibin stap insait long ol tingting blong kamapim dispela ku.
VANUATU GAVMAN I RAUSIM NIUSPEPA BOS.
Vanuatu Gavman i rausim pinis papa bilong wanpela niuspela tasol long kantri.
Sean Dorney i ripot olsem oli bin pulim kalabusim Mark Neil-Jones na kisim em igo long ples balus tede bilong putim long balus igo long Brisbane.
Mark Neil-Jones em i wanpela British sitijen husat i wok pinis long media long Papua New Guinea na Vanuatu wantaim.
Em i bin kirapim indipednent niuspepa, Vanuatu Trading Post, sampela yar igo pinis na bikpela wok bilog em long painim nius na raitim i save givim hetpen long ol gavman bilong Vanuatu.
Em i tok tupela lori i pulap long ol polisman i bin kam kamap long haus bilong em long bik moning tede, na oli tokim em olsem ol bai rausim em long kantri na oli no bin larim em i ringim loia bilong em, oa givim em taim long karim sampela liklik samting long bek.
Wanpela toktok em Vanuatu gavman i givim i tok oli bin tok lukaut bipo long Mr Neil-Jones long sampela stori em i bin raitim, em gavman ino hamamas long en.
Vanuatu long Thailand, Mr Gosh.
Bai oli givim mark tru long Joseph Kabila, blong kamap nupela lida blong Democratic Republic blong Congo, long Tude, bihainim funeral blong papa blong em, long kapital Kinshasa.
Sally Sara i ripot ikam long Kinshasa olsem, planti tausen pipal i bin bung blong soim respek blong ol long President Laurent Kabila long ples blong em long Province.
Ol pipal long Lubumbashi siti ibin kamap long lukim oli karim bodi blong President.
Sampela long ol i bin krai taim oli bin karim bodi blong president igo long siti centre.
Bai oli holim state funeral long Tude.
Wanpela long ol bodyguards yet blong President Kabila i bin sutim em i dai wantaim gan long wik igo pinis.
Presiden bilong Amerika, George W Bush.
Mr Downer i tok, em i ting olsem em na ol Minista bilong Defens na Minista bilong Tred bilong Australia, bai oli go long Washington pastaim long Praim Minista John Howard i bungim Mr Bush sampela taim long dispela yar.
Gavman blong Indonesia na ol rebel long Aceh provins i wok long fomim wanpela nupela grup, blong traim stretim trabel long province.
Antara news agensi i tok, oli bin fomim dispela nupela grup long Sarere.
Wok blong dispela nupela grup, em blong glasim ol heve blong sekuriti, na hap long dispela tok oraet blong pasim pastaim pait na rereim ol toktok insait long provins.
Narapela raun blong ol pis-toktok namel long ol ofisa bilong gavman na ol memba blong Free Aceh Movement, nau oli stap long narapela kantri, bai i kamap long Switzerland, namel long mun February.
Oli bin stat bihainim nupela tok oraet long pasim pastaim pait long provins, long namba 16-dei blong mun Januari na bai igo inap long wanpela mun.
Tasol ikam inap, trabel i wok long kamap yet long Aceh provins.
Long stat blong dispela yiar, moa long 70 pipal i dai pinis insait long ol trabel long Aceh.
Nupela gavman bilong Philipines ibin luksave olsem em i mas mekim ol senis kwiktaim long strongim bilip bilong ol pipol long kantri.
Muslim i kamap long saut eria bilong kantri na ol pipol igat narakain tingting long ol ibin rausim Mr Estrada bihain long ol ibin sutim tok long em long korapsen.
Wanpela sinia mausman i tok olsem, Mrs Arroyo ibin givim oda long ol bikpela ofisa long stap yet long ol wok bilong ol, igo inap long taim ol i makim ol nupela pipol.
Wanpela long ol dispela pipol em Sekreteri bilong Defens Orlando Mercado.
New Zealand bai protes long ol gavman bilong Japan, France na Britain long tupela sip i karim ol pipia bilong nuklia-posin bai ol i ron ikam kolostu long ol hap-solwara bilong en.
France long Fraide na bai ol i go kamap long Japan long pinis bilong mun Mas.
Dispela tupela sip bai ron igo olsem long Cape of Good Hope long South Africa.
Ol sip i bihainim dispela rot i save ron ikam olsem long Tasman Sea, em i stap namel long Australia na New Zealand.
Mr Goff ibin hamamas long ol ibin tokim em olsem ol dispela sip bai inoken ron igo insait long hap-solwara bilong New Zealand oa long Exclusive Economic Zone bilong en, tasol New Zealand i tok olsem em bai go het na protes long ol dispela kantri.
Fopela pipal i bin dai na moa long 30, i bin kisim bagarap long ol pairap blong bom long Kashmir, long north blong India.
Tripela pasindia i bin dai na 25 ol narapela pipol, wantaim eitpela armi ofisa i bin kisim bagarap taim wanpela pasindia bus i ron antap long bom oli bin planim aninit long rot long wanpela vilis, long north long Srinagar.
Moa long 34-tausen ol pipal i dai pinis long Kashmir, stat long taim ol rabel i bin statim pait wantaim India, long 12-pela yiar igo pinis long rijon blong Himalaya, igat boda wantaim Pakistan.
Kashmir, em i wanpela Muslim state tasol long India.
Man husat i bin presiden bipo blong America, Ronald Reagan, i lusim pinis hospital blong igo bek long haus blong em long Bel Air, long Los Angeles.
90 long mun bihain.
Senet ibin makim em, na bihain long nupela Presiden Bush ibin kisim wok bilong em.
Krismas bilong Mr Rumsfeld inap long 68 yar na em ibin holim wok olsem Defens Sekreteri bipo tu insait long gavman bilong PresidenGerald Ford.
China na sampela European kantri ibin koros na mekim strongpela toktok long dispela plen, long wanem sapos dispela wok i go het, orait ol i mas wokim ol bikpela senis long 1972 Anti-Ballistic Missile Treaty oa Amerika i mas rausim nem bilong em long dispela tok-orait.
Balus i kisim pinis independens lida husat iwok long stap kalabus long West Papua provins bilong Indonesia, igo long hospital long kapital, Jakarta.
President blong pro-independence Papua Presidium, Theys Eluay, na dokta i bin kisim balus long Sentani ples balus, long moning long Sunde.
Jakarta Post niuspepa i tok makim lawyer blong em long tok olsem, em bai stap long wanpela praivet hospital long central Jakarta.
Em na fopela arapela presidium lida i wok long stap long han blong polis stat yet, stat long mun Decemba.
Polis i wok long rere long sasim ol long trabel long oli wok long traim long mekim West Papua i mas bruk lusim Indonesia.
Praim Minista bilong Cook Islands Terepai Moate itok, em bai inoken sapotim wanem kain ol senis ol i laik kamapim insait long imigresin polisi bilong kantri long mekim i isi long bringim ol wokman bilong ol narapela kantri igo insait long kantri.
Dr Moate itok, Cook Islands nau igat wok bilong grisim ol pipol bilong Cook Islands istap-nambaut long ol narapela kantri long igo bek long kisim ol dispela wok, pastaim long oli painim ol wokman bilong narapela kantri long go mekim wok insait long Cook Islands.
Praim Minista itok, emi luksave long ol bisnis long hap iwok long sot long ol wokmanmeri na dispela iken mekim ol i tingting long bringim ol wokman bilong ol narapela kantri igo insait.
Gavman i laikim bai ol bisnis kampani long hap imas bihainim ol rul bilong imigresin, em wanpela long ol em long ol mas rereim moni bilong salim ol dispela wokman igo bek long kantri ol i kam longen, em we ol kampani i painim aut olsem em bai kostim ol bikpela moni moa.
Ikam inap nau, Imigresin atoreti bilong Cook Islands i slekim liklik sampela long ol rul bilongen, olsem bilong opim rot bilong ol kampani iken kisim ol wokman ikam long ol narapela kantri long wok sotpela taim pastaim.
Ol kastoms ofisa bilong Fiji ibin tok-lukaut long straik oa holim stop-wok long mun bihain.
Redio Fiji i ripot olsem, samting olsem 400 wokmanmeri bilong Customs na Revenue Authority bilong Fiji i wok long tok-lukaut long straik, long sapotim askim bilong ol bilong kisim moa pei.
Ol dispela wokmanmeri i memba bilong Fiji Public Service Association.
14) mun nau.
Ibin igat sampela guria na graun i bruk-ikam-daun bihain long sampela ren ibin pudaun insait long North Sulawesi Provins bilong Indonesia, we samting olsem 31 pipol idai longen.
Manado, bai igo antap.
Sarere na ibin kilim 31 pipol.
Ol ripot long ol dispela birua ino kamap long ples klia yet na oli salim igo aut pinis ol lain bilong givim halivim igo long ol dispela ailen.
Richter Scaleibin kamap long Sande na em ibin kamapim sampela liklik bihain longen.
Eurico Guterres, ibin bung insait long wanpela kot-rum long Jakarta insait long Indonesia na tok-strong long ol i mas lusim em igo fri.
Guterres, em ol ibin sutim tok long em long kilim planti pipol insait long East Timor pastaim long territori ibin vot long kisim independens, i sanap long kot long ol liklik sas bilong karim samting bilong pait.
Ol sapota bilong Eurico Guterres ibin karamapim ol yet long ol Indonesian fleg na ibin sanap-banisim em, taim ol Polis ibin bringim em igo insait long kot.
Bihain, ol ibin larim em i mekim wanpela toktok.
Em ibin tokim ol sapota bilong em long inoken kamapim trabel na respektim loa bilong Indonesia na larim dispela kot kes bilong em i mas go het.
Ol dispela sapota bilong em, em ol memba bilong milisa bipo.
Loya bilong em ibin tok olsem, kot kes bilong em long ol liklik sas bilong karim samting bilong pait i mas muv igo long West Timor, we ol i tok, em ibin wokim dispela rong, na ol i mas noken holim dispela kot-kes long kapital bilong Indonesia.
Ol ibin rausim tupela memba long miting bilong Legislative Assembly bilong Niue bihain long ol ibin opim nambawan miting bilong dispela yar bilong Niue Palamen.
Tama Posimani, i wok long bagarapim sans bilong Niue long hostim miting bilong Pacific Islands Forum bilong yar-2001, taim em i pasim maus bilong ol Legislative memba.
Mr Coe i tok, Australia na New Zealand i mas noken tingting long holim narapela Forum miting long Niue.
Dispela olpela kebinet minista ibin mekim dispela toktok, bihain long Niue ibin soim laik long resis wantaim Fiji long hostim Forum miting.
Australia na New Zealand, tupela ibin tok olsem ol ino laik bai dispela miting i kamap long Fiji, bihain long ku ibin kamap long kantri long mun Mei long yar igo pinis na tu disisen bilong inoken putim-bek gavman bilong Mahendra Chaudry em ol ibin elektim aninit long demokratik pasin.
Labor Pati bai sanap long en, long generel eleksin bilong dispela yar.
Mr Beazley na Praim Minista bilong Australia John Howard, tupela ibin wokim sampela eleksin toktok long makim kam-bek bilong tupela long wok, bihain long malolo bilong Krismas na Niu Yia.
Kim Beazley i tok olsem eleksin kempen bilong Labor Pati i stat pinis.
Mr Beazley ibin autim ol toktok i karamapim dispela foapela bikpela pos oa plen bilong kempen bilong en.
Praim Minista bilong Australia John Howard i tok olsem, Mr Beazley i lidim Opposisen em inogat gutpela polisi.
Lida bilong Democrats Meg Lees i tok, dispela toktok bilong Mr Beazley em i maus-wara tasol.
Lain-Nuclear Free Tasman Flotilla ibin tokaut olsem, ol bot na sip bilong en i redi long lusim ol basis bilong ol long mekim wanpela protes-ron long solwara, wanpela dei bihain long wanpela sip ibin lusim France wantaim ol pipia bilong nuklia-posin long ron igo long Japan.
Dispela sip i karim nuklia-posin bai ron ikam olsem long solwara bilong Tasman Sea na South Pacific Ocean.
Australia na New Zealand, long samting olsem namba 15-de bilong mun Februeri.
Isatabu Freedom Movement bilong mekim sampela kain wok bilong polis insait long tupela-wik kos bilong ol, em ibin stat tete.
Dispela kos iken putim sampela bilong ol igo insait long wok tru bilong polis.
Leslie Nason, ibin toklukaut long ol dispela nupela rikrut olsem, wok bilong polis ino isi.
Nason ibin welkamim ol insait long polis femili.
Ol paitman bilong Isatabu Freedom Movement ibin istap insait long ol pait-kros wantaim ol memba bilong Malaita Eagle Force we dispela ibin mekim planti-tausen pipol ibin ronawe-lusim ples bilong ol.
Australia kriket bod-ibin tok NOGAT wanpela Australia playa blong nau ino bin stap insait long ol toktok ibin kamap nau olsem oli bin stap insait long tingting blong NOKEN pilai gut long tim blong ol, olsem oli ken slip wantaim ol pamuk meri long ol yar blong 1980.
Adam Gilchrist, ibin tok em ibin girap nogut long ol dispela toktok na i bilif olsem imas igat wanpela wok painim igo long dispela ol toktok.
Pakistan ibin i toktok long en.
Japan ibin rausim sapot bilong en long dispela bisnis.
Maruna Corporation bilong Japan ibin autim tingting-wari bilong en long Solomons Taiyo Limited bai inoken wok gut long taim bihain.
Solomon Islands ino longtaim igo pinis, ibin kamapim bikpela heve long ol wok bilong kampani.
Solomon Taiyo ibin pasim-pastaim ol wok bilong en long mun Ogas long yar igo pinis, bihain long ol trabelmen ibin haijekim wanpela fishing-bot bilong en na ol militen ibin laik paitim na kilim ol wokman na bagarapim ol arapela samting bilong kampani.
Moa long tu-tausen pipol i wok long Solomon Taiyo kampani.
Gavman bilong Solomon Islands ibin askim ol brata-kantri long Melanesia long hostim bung bilong sainim pis-agrimen namel long Marau Eagle Force na Isatabu Freedom Movement.
John Asipara, i tok, ol ibin toktok pinis wantaim Papua Niugini, Vanuatu na Niu Kaledonia.
Em i tok, Solomon Islands ino kisim wanpela bekim yet long dispela askim bilong en ikam long ol dispela Melanesian kantri.
Tasol, Mr Asipara i tok, Solomon Islands i laik bai ol i mas sainim kuik dispela agrimen, olsem bai ol iken go het gut wantaim ol wok bilong kisim-bek ol samting bilong pait ikam long ol paitman long Guadalcanal.
Dispela i karamapim narapela pait-koros namel long Malaita Eagle Force na Isatabu Freedom Movement em ibin kamapim bikpela pait na trabel namel long ol pipol long hap.
Insait long Vanuatu, igat toktok i kamap pinis long ol imas wokim wanpela independent investigesin long wanem kain samting gavman ibin laik mekim long moni wantaim wanpela bisnisman bilong India em ibin kam long Thailand.
Mark Neil-Jones, ibin lusim Brisbane na flai igo bek long Port Vila long wiken, bihain long em ibin winim wanpela kot-disisen bilong larim em i salensim tingting bilong gavman long rausim em long Vanuatu.
50-Million American Dola igo long wanpela Indian bisnisman bilong Thailand, Amarendra Nath Gosh.
Chief Jastis bilong Vanuatu ibin givim rait long Mr Neil-Jones long go bek long Vanuatu na pait-egensim dispela disisen bilong rausim em long kantri.
Burma, olsem presen igo long Vanuatu.
175-Million American Dola.
Mr Gosh em ol ino save tumas long em.
America na Fiji.
Papua New Guinea itok, em ino tru olsem-ol lain trabelman bilong West Irian ibin holim pasim wanpela ten eit pipol olsem ol hostage longen oli muvim ol igo insait long hapsait bilongen.
Nius ripot bioong AFP ibin tok olsem- wanpela civilian ofisa insait long West Papua ibin tok long tunde olsem- ol despela hostage wantaim tu tripela pipol bilong South Korea, ol lain rebel ibin muvim ol igo insait long hapsait bilong Papua New Guinea.
Tasol Papua New Guinea Post Courier Niuspepa ibin bihainim deputy polis comissioner bilong Papua New Guinea- SAM INGUBA long tok olsem - despela ripot ino tru.
11) ol wokman-na wanpela Timba mill manager bilong South Korea insait long ol bigbus bilong Asiki long wik igo pinis.
Ol despela rebel ibin holim pasim tu sevenpela ol pipol usait ibin igo long hap bilong traim kamapim ol toktok wantaim ol long oli lusim ol despela hostage igo free.
INOGAT tambu long ol lokel bisnis kampani i mekim bisnis wantaim Israel.
Indonesia gavaman iwok lonhg traim long mekim bikpela ol maket blong en long salim ol samting.
Europe na Japan.
Emi tok gavaman inogat ol wok bung blong trade wantaim Israel tasol ol bisnis pipol blong tupela kantri save usim Jordon olsem narapela rot blong ol long mekim bisnis.
Indonesia gavaman ibin putim aut wanpela tingting long rausim ol tambu blong salim ol samting igo long Israel.
Ol soljia bilong Indonesia ibin pulim kalapusim sampela wanwok bilong ol yet insait long Ambon- bigtaun bilong Maluku Provins long ol ibin istap insait tu long ol paitkros namel long tupela lain lotu long hap.
Hetman bilong Polis- Brigadier General FIRMAN GANI ibin tok- ol despela nainpela em ol i memba bilong Maluku Polis na Military command- na planti bilong ol em ol sinia ofisa na Sergeant.
Long Mande- ol soljia wantaim halavim bilong wanpela battalion Unit long hap ibin pulim kalapusim wanpela Army Major na fopela polis ofisa bihainim ol trabel insait long centrol Ambon.
Ol soljia ibin banisim ol yet na ol ibin paia igo beck long ol lain ibin pait wantaim ol na tripela pipol ibin idai longen.
Bihainim yet despela sem trabel long mande- ol security fos ibin sutim idai sevenpela moa pipol.
Howard ibin tok go daun long mak blong ekonomi em ol toktok nating tasol.
Em ibin givim ol tok klia blong en olsem ekonomi bai nonap long igo daun.
George Speight na ol poroman blong em, oli bin holim long kapital, Suva tede.
Suva Megistrate kot tede moning.
Pablik Prosekusen long luksave long dispela ol sas blong treason oa kamapim trabel igo long gavaman em dispela 13-pela man ibin stap insait long en.
Rabo Matebalevu ibin toktok strong olsem oli mas givim neim blong ol dispela witness blong kantri tede tasol.
19 de blong mun May taim ku ibin kamap long las-yar.
Na ol bai igo bek long Nukulau ailan taim oli pinis long lukim dispela tape.
Registrar blong ol elector na voter long Western Samoa i wok long traim long lukim olsem bai nogat nem blong pipal i dai pinis i stap insaet long nem blong pipal i vot long election blong kantri long mun bihaen.
Em i tok as longem i bin stopim ol aplikeson long wanem ofis blongem i bin save gut long ol nem oli givim long registration, em ol nem blong pipal i dai pinis.
Rejistresin blong ol voter i bin pas long Fraide igo pinis.
Oli kisim pinis eiti-faiv-tausan voter long register na despela namba i nap long go antap moa long nainti-tausan bihaen long oli kandim na lukluk pinis long olgeta apleskesin.
Em i stap antap moa long 75-tausan long ol pipal i bin putim nem blong ol long komon roll long lastpela eleksen long 1996.
7-6-7 balus long Sydney igo long New Zealand.
Tasol Tim Ayres, blong Union ibin tok ol memba blong en bai noken harim ol dispela tok-gris long tok orait long dispela kain tok orait olsem.
Qantas ibin tok ol imas bihainim dispela tingting long daunim kos oa sapos nogat bai oli bringim dispela sevis igo long narapela kantri.
Ol wok rere iwok long igo hed insait long Guam bilong klinim wanpela hap ples ol ibin tromwim ol pipia bilong World War two longen.
Mak bilong despela hap graun oa sait bilong maunten ol ibin lusim ol despela ol samting bilong pait longen - em inap long 16.
Tru igat plannti yar yet pastaim long oli klim gut despela hap, Mausaman bilong America Airfos itok- bigpela tingting bilong despela wok i bilong inoken lusim nambaut ol mak bilong war long despela eria.
Solomon Islands Gavman i tokaut ken long sapotim niupela wok bung namel Solomons na India.
Chairman blong Public service Commission, Hugh Paia i tok Solomon Islands i wok long lukim wok-pren namel long en na India olsem bikpela samting.
Paia i bin mekim dispela toktok bihaen long em i kisim pepa oacredential blongem i kam long Niupela Indian High Commission, long Solomon Islands, Basant Kumar Gupta.
Em i tok tu olsem Solomon Islands i hamamas na sapotim India long em i kamap lida long larim ol developing kantri long holim right na ples blong ol long ol kain wok we ol kantri long wol i save resis.
Gutpa i tok i gutpela long tupela kantri long wok bung wantaem long ol despela kain area blong wok long wol blong halivim gut pipal blong ol.
Long nius blong tennis.
Tasol dispela em mak em inap tasol long stap long en.
Em ibin pilai gut, i tru em INO bin kisim gutpela kaikai inap long tupela de na lusim pilai blong en long 8 geims to 6.
Yevgeny Kafelikov blong Russia, bai bungim Arnoud Clement, blong France.
Liklik pacific ailen kantri bilong Tuvalu ibin sainim wanpela tokorait long baim bigpela hap sia insait long bigpela balus kampani bilong Fiji- Air Fiji.
Tasol, Pacific Nius Agency ripot olsem- ol ibin pasim pastaim despela tokoarit- bihainim idai bilong Praim minitsa bilong Tuvalu- Ionatana Ionatana long mun igo pinis.
Acting high commioner bilong Tuvalu insait long Fiji, Pakavai Tamea itok, stat yet long taim Tuvalu ibin save stat usim Air Fiji - em ibin save igat laik longen.
Em itok- taim wanpela lain iwok long lukautim pastaim Tuvalu long sotpela taim, wanpela bigpela tingting olsem long baim sia insait long air Fiji- ol imas lusim istap bilong niupela gavman tru bilong Tuvalu.
Tameo itok tu olsem- sapos despela tingting bilong baim sia igo stret, gavman bilong Tuvalu inogat laik long lusim Air Fiji olgeta.
Insait long nius bilong tennis.
France i pilai long fainal bilong Australian Open, bihain long Arnaud Clement ibin winim Yevgeny Kafelnikov aste long nait.
7-6, na nau em bai pleiim narapela man bilong France, Sebastian Grosjean long semi-fainal.
Tete em i dei bilong semi-fainal bilong ol meri long Melbourne Park.
Bihain, Martina Hingis bai pleiim Venus Williams.
Dispela tupela meri ibin pilai long US Open semi-fainal long yar igo pinis na Venus Williams ibin win.
Pat Rafter bilong Australia na Andre Agassi bilong Amerika.
Universiti senta blong territori long painim aut sapos ol dispela kuka na kindam bai idai oa nogat.
Palmer ibin tok ol wok traim oa test ibin soim olsem dispela sik ino kamap igo bikpela long olgeta hap blong habour.
Ren i bin stopim play long day-nait match namel long ol West Indies na Zimbabwe long Adelaide.
Taim ren i bin stopim play, match i bin stap long 46th Over, we ol West Indies i bin lusim sikispela wiket na ibin skorim 235 runs.
Brian Lara i bin gat 70 runs na Malon Samuels 68.
Heath Streak i bin kisim tripela wicket.
Oil- emi nau poretim ol samting insait long Galapagos Ailen long Sout America.
200 square kilomita.
Wanpela Komiti blong Federal palimen long human rights bai go lukluk ol Immigration detention senta long south Australia, Western Australia na Sydney long wik bihaen.
Peter Nugent blong Liberal pati long Victoria bai i go-pas long despela komiti na em i tok group blongem bai i lukluk long ol ples blong detention centre long Curtin, Broome, Port Hedland, Perth plesbalus, Woomera na Villawood insaet long foapela de.
Nugent i tok despela komiti bai igo lukluk long ol despela ples na tu sapos oli ken nap toktok wantaem pipal i save stap kalabus long ol despela senta.
Minista na wanpela gavana.
Ministri blong Civil Aviation em ibin holim ol pinis.
Em tu i lukautim wok blong Enviroment.
Long nius blong kriket.
Batsman bilong Australia, Mark Waugh bai igo sanap long aie blong Cricket Anti -corruption investigators sampela taim long mun February.
ACB ibin tok lukaut long em olsem- ol bai inoken larim em istap insait long team bilong Australia.
Waugh iwok long bungim ol toktok i kamap olsem em ibin kisim 36-thousand dolla gris moni olsem em inoken pilai gut bilong larim narapela tim iken win.
Chief Executive bilong ACB- Malcolm Speed itok- ol ino makim de yet bilong despela meeting -tasol em itok bai kamap long stat bilong mun February.
Speed itok- em ino klia gut long wanem rot ol bai bihainim.
Nauru, Cook Islands, Tonga, Niue, Samoa, Vanuatu na Marshall Islands.
Sampela sif jastis na ol arapela sinia kot ofisa bilong Fiji, Kiribati, Solomon Islands, Papua Niugini, Samoa, Palau na Vanuatu ibin stap long dispela semina.
Ol ibin kamapim ol dispela loa bilong lukautim na wuas gut long ol tuna insait long Central na Western Pacific.
Pasifik ailan kantri.
Taim Fiji i wok long wet na redi long wanem tingting Court of appeal bai i givim long debate long constitution long mun bihaen, ol loya blong ku lida, George Speight, i tok oli rediim pinis plan long paitim toktok long kot long sas long treason agensim ol klient.
Appeal Court bai i harim askim blong Interim Gavman agensim tingting blong Justice Anthony Gates, we em i bin tok nogat samting i rong long mama-loa oa constitution blong Fiji, na em i stap gut ken long lukautim kantri.
Ofa Kaukimoce i ripot olsem ol lawya blong Speight i tok bai oli brukim ol defence loya blong ol igo long tripela group.
Ol defens kaunsel i tok blong brukim ol loya igo long tripela group, bai i larim ol long paitim gut toktok blong defendim ol client blong ol.
Tasol, wanem ruling Court of appeal i givim, bai i klearim weilong sapos kot-keis blong laen blong Mr, Speight i ken gohet yet oa nogat long marimari aninit long loa.
May i mas go bek, tasol nau, ol gun i wok long lus yet.
Bai oli stat long harim Appeal long 19 de blong mun February igo i nap long 24de blong February.
Iraq bihain long 1991 Persian Gulf Woa, long wuas long ol Kurdish pipol bilong Iraq.
Iraq long wuas long ol Shiite Muslim pipol i stap long hap.
Wanpela miting long loa blong fishing long Fiji, i tok aut olsem heve long ol kantri long Pasifik region em long kain we ol fishing bot i save usim flag blong halivim ol igo insaet logn painim fish.
Despela seminar blong ol senior law ofisa blong ol Pasifik ailan, i wanbel olsem em i hat tru long wuas long ol despela sip, long wanem ol kantri, em sip i flaim flag blong ol, ino save laik kisim heve, taim ol sip i brukm ol law blong fishing.
Wanpela toktok em oli bin givim aut long pinis blong despela tripela de miting long Nadi, i tok ol devloping kantri, inogat i nap moni oa ol man long mekim wok painim na save wanem sip oa blong wanem kantri i karim flag taim em i go painim fish.
Em i tok long despela na ol wok painim ino save gohet na planti taim oli no save kisim ol igo long kot.
Tonga nau i wok long lukluk long statim wankain operation long dispela yiar.
13 OPM rebels oli bin arrestim ol long Tunde long ibin kam insait long territori blong Papua New Guinea.
Oli bin bungim sasim long dispela asua na tu girapim wanpela ami ino stret long loa.
Vanimo distrik kot.
Papua New Guinea.
Provinsel polis komanda blong West Sepik, Eugene Manguva ibin tok olgeta 13 long ol i blong West Papua na bai oli go olgeta long East long Wewak long spendim dispela sikispela mun kalabus blong ol.
Indonesia i harim karai blong ol long independent.
Order em i wok long kamap long Papua New Guinea.
15) long despela wanpela-ten-tri mun igo pinis.
Pastaem Polis i bin tok despela tripela man i bin indai long kar em i bin crash oa bagarap taim polis i bin wok long ronim ol.
Tasol President blong Katolik Bishop confrence, Bishop Stephan Reichert i tok ol pipal i save stap long hap i tok ol i bin sutim indai despela tripela yangpela man.
Jose Ramos Horta, ibin askim Amerika long stat ken long givim militeri-halivim long Indonesia.
Niusman Mark Bowling i ripot olsem, dispela em i wanpela narakain toktok Mr Ramos Horta i wokim, long wanem bipo em ibin save mekim strongpela toktok long ol pasin-nogut na bagarap ol soldia bilong Indonesia i save kamapim long East Timor inap long planti yar, taim Indonesia ibin kontrolim East Timor.
Taim em ibin toktok insait long Jakarta, long nambawan lukluk-raun bilong em olsem Foran Minista bilong East Timor em United Nations i ronim, Jose Ramos-Horta ibin givim sapot bilong em long askim Indonesia ibin putim long Amerika long pinisim tambu em ibin putim long inoken salim samting bilong pait long Indonesia.
Dispela toktok bilong em i kamap ino longtaim bihain long ol milisa i sapotim Indonesia, wantaim halivim bilong militeri bilong Indonesia, ibin kamapim ol bikpela pait na trabel na kilim planti pipol insait long East Timor, bihain long wanpela vot bilong independens.
Amerika i katim halivim bilong em igo long militeri bilong Indonesia bihain long ol dispela trabel.
Mr Ramos Horta i tok, em ibin senisim tingting bilong em, bihain long em i luksave long halivim em nupela gavman bilong Indonesia i givim long East Timor na ol wok em i kamap nau long kantri i kisim independens.
Ripot itok, Premia bilong Centrel Provins bilong Solomon ailen, Mark Kemakeza bai bungim wanpela vot inogat bilip long em insait long narapela meeting bilong Assembly long namba 28 de bilong mun January.
Bihainim ripot bilong Mr.
Em itok- ol ibin skelim tri million na faive-hundret tausen dolla igo long despela provins- we ol ibin nap long usim seven- handred thousand dolla longen long baim wanpela ship.
Siaman bilong Solomon Islands Peace Monitoring Council i tok, ol kantri i save halivim Solomon Islands bai inoken halivim kantri na ol investa tu bai inoken putim moni long kantri, sapos ol militen ino givim bek ol gan na samting bilong pait.
Em i tok olsem ol investa bai inoken wokim ol fektori na opim ol bisnis insait long kantri, taim ol i lukim kraim i wok long kamap na ol i poretim ol kriminal.
Sir Peter ibin tok olsem, bikpela samting em olsem ol ovasis kantri husat i save givim halivim, bai inoken spendim moni long ol rot, skul, communications na trenspot sapos ol i lukim olsem ol kriminal bai bagarapim ol.
Em i tok olsem, kantri bai inoken kamap gut ken, igo inap long taim ol olpela militen i pinisim koros na sidaun gut ken wantaim ol arapela pipol long kantri.
Em ibin mekim dispela toktok bihain long planti ripot ibin kamap long kriminal-pasin i kamap bikpela long dispela tupela wik igo pinis.
Long Australian Open, Jennifer Capriati i winim pinis game blongen na em bai i play long Grand Slam final.
Twelevth-seeded Capriati bai i pilaim top seed Martina Hingis long final long despela Australian Opem.
Hingis i bin winim Venus Williams, 6-1 6-1.
Em namba wan pilai Martina Hingis i bin winim tupela William sisters long wanpela game aste na na bihain long narapela tede.
East Timor long 1999.
Fernandez igo long 12-yar kalabus long kilim narapela man.
Planti handred thousand pipol long olgeta hap biong Australia ibin igo bung long traipela hotpla sama de bilong makim Australia Day bilong despela yar.
Danuta Kozaki itok, sampela long ol niupela citizen ibin usim despela despela de tete long makim olsem ol ol bai trupela hasples pipol bilong Australia.
Immigration minista- Phillip Ruddock itok- tete klostu long seven thousand pipol bilong ol narapela kantri ikamap citizen bilong Australia.
Rudock itok- bigpela bun tru ibin kamap insait Bribane, we klostu long 800 pipol ibin tokaut olsem oli citizon bilong Australia- na tu ol ibin askim ol long putim nem bilong ol igo daun long common roll - olsem ol iken vot long narapela election iwok long kamap klostu nau.
Insait long Sydney, ol ibin makim or celebratim history na Culture antap long Sydney Harbour wantaim planti handred thousand pipol iibin istap insait long ol resis bilong sailing na ol narapela pilai.
Annual Survival concert tu iwok long igo hed nau insiat long Sydney bilong makim tubuna pasin bilong ol hasples pipol bilong Australia.
Insait long Melborune - planti thousand pipol ibin mas igo aninit long Federation Arch.
Insait long Darwin pipol ibin istap insiat long planti ol kainkain pilai or sports.
Na insait long Tasmania- planti handred pipol ibin putim aie igo antap long kilaut bilong lukim namba wan raun bilong Tasmania Air race insiat long 20 yar.
Foran Minista bilong Indonesia Alwi Shihab ibin tok, em i luksave long risen bilong nupela gavman bilong Amerika ibin tokaut olsem Australia i mas lidim na toksave long Amerika gavman long wanem kain polisi em i mas igat long Indonesia.
Ric Smith, ibin stap long en, Mr Shihab ibin autim tingting bilong em nambawan taim long dispela polisi Amerika i laikim bihainim.
Colin Powell, ibin tokaut long dispela polisi bilong Amerika long wik igo pinis.
Mr Shihab ibin tokim dispela bung olsem, em i skelim na lukim-gutdispela toktok bilong Colin Powell, na em i pilim olsem dispela toktok bilong em i min olsem Amerika na Australia i gutpela pren tru na Amerika bai toktok wantaim Australia olgeta taim, pastaim long em i mekim wanpela samting long ol heve na wanem kain samting i kamap long Indonesia.
Em ibin mekim dispela toktok long wanpela bung em Australian Studies Centre bilong Universiti bilong Indonesia ibin rereim.
Indonesia na ol narapela bikpela politisen bilong kantri bai koros long dispela toktok bilong Colin Powell.
East Timor, bihain long ol pipol bilong East Timor ibin vot long brukim-lusim Indonesia na kisim independens.
Pertamina iwok long sretim wanpela contract bilong salim Natural Gas bilongen emi kos 8.
Petronas kampani bilong Malaysia.
Director bilong Pertamina, Iin Takhyan itok- ol bai sainim ol tokorait bilong salim gas long mun April.
Em itok, ol bai stat putim ol pipeline klosu na ol ship bai stat karim ol Oil na Gas long yar 2002.
Mr, Takhyan itok, nau tupela kampani iwok long stretim gut ol samting pastaim long oli salim.
Taim oli pinisim pinis- ol bai salim Gas igo long Malaysia aninit long pipeline ikam long Belanak field insait long West Natuna sea eria.
Long stat bilong despela mun, Pertamina ibin stat salim ikam long Natuna sea igo long Singapore ikam long wanpela 656 kilomita pipeline.
Insait long nius bilong tennis.
Australia Open hia long Melbourne.
Wanpela lain Refugee insait long Kupang insait long West Timor-ibin lusim igo free sampela lain ofisa ol bin holim pasim ol bihain long oli laikim komensesen long ol samting ol ibin lusim insait long East Timor.
Ol despela lain ol ibin holim pasim ol- em long Gavena bilong East Nusa Tenaggara, Piet Tallo- hetman bilong polis long hap brigadier general Jacob Uli, millitary Commander- cononel Budi Heryanto na spika bilong legislative council- Daniel Pale, Wanpela mausman bilong ol refugee itok- ol ibin larim ol igo free long wanem ministry bilong home Affairs insait long Jarka ibin salim wanpela pas na itok- oli rere long holim ol toktok wantaim ol.
Em itok ol despela lain ibin kisim ol despela lain olsem ol hostage ino bilong East Timor- tasol ol ikam long ol eria olsem long W est Timor, Java, Sumatra na Sulawesi em ol ibin istap insiat long East timor igo inap long taim despela trabel bilong referendum insait long 1999.
000 bihainim ol despela trabel iwok long istap yet insait long ofis bilong gavena bilong Nusa Tenggara na ol itok lukaut olsem ol bai istap yet long hap igo inap oli beckim askim bilong ol.
Ol representative blong Fiji political party, em ino long taim igo pinis, oli kirapim i givim tok-promis long sapotim blong ol igo log Interim President Ratu Josefa Iloilo na long wanem decision em bai i mekim long political future blong kantri.
Ofa Kaukimoce i ripot i kam long Suva, olsem despela party i sapotim tingting olsem long miting wantaem interim President asde, oli bin senisim despela 1997 constitution blong kantri.
Faivpela Fijian political pati i tok nau oli wok long halivim long putim ol tingting igo long national reconciliation process oa wok blong stretim gut ken sindaon, long same taim oli laik promotim sovreign rght blong ol as ples fijian pipal.
Ol despela pati, em long SVT, the democratik Alliance, nationalist parties na wanpela faction blong Fijian Association.
Oli wok longtok oli no kirap long kamapim trabal, sapos Appeal Court, igivim ruling em bai i sapotim Justice Anthony ruling bifo, olsem 1997 constitution blong kantri i stret yet long kantri i sindaon na bihaenim nau.
Ol despela party long dispela taim iwok long plan long bung wantaem na sanapim ol kandidet blong ol long next general election.
Tasol, tru oli no bin holim toktok long despela long ol toktok blong ol wantaem President, ol pati i save holim ol miting oltaim, blong skelim tingting na wok blong ol, pastaem long ol election long bihaen-taim.
Tenpela ol lida biong Pacific itok yesa pinis olsem ol bai igo istap insait long conference bilong ol lida insait long Honolulu em bai stat long namba 30 de bilong depsela mun January.
Solomon ailen na Tonga bai igo istap long despela conference.
Papua New Guinea na Kiribatti ino tokaut yet sapos ol bai igo longen tu.
Despela conference isave kamap long olgeta tripela ya.
Paia i bin bagarapim olgeta wanpelapraivet nughtclub long Honiara, capital blong solomon islands long bik moning tru tede.
Tasol, polis commissioner itok, oli no kamap yet long wanem kainevidence em bai i soim olsem paia i bin kamap bihaenim kros, na ol investigesin wok i wok long gohet yet.
150 igo daun long one third bai savim Gavman biong Papua New Guinea planti moni.
Despela lain ibin raitim ripot igo long Commonwealth Secretary General- Don Mckinnon- usait nau igo pas long association bilong olpela British Colonies.
Praim minista bilong Papua New Guinea- Sir Mekere Morauta ibin askim halavim bilong Commonwealth long mun Octomber- bihainim wanpela protest bilong ol soljia- we ol ibin kukim daun wanpela building bilong defence fos insait long Wewak.
Solomon Islands Finance Minista, Snyder Rini i tokaut pinis olsem gavman bai i ofa long 49-percent share holding long Soltai Fishing na Processing Limited igo long Western Province.
Em i tok Cabinet imekim pinis despela decision long Honiara long wik igo pinis.
Minista i tok oli bin mekim decision olsem blong luksave long wok blong Solomon Taiyo, em i bin kirap na wok long ol resources em i bin kamap long Western province.
Praim Minista bai igo long Noro blong kirapim despela wok blong kampany.
Russia na China, wantaim sampela pren-kantri bilong Amerika insait long NATO, ibin toktok egensim dispela plen bilong Amerika.
Defens Sekreteri bilong Amerika, Donald Rumsfield, ibin sakim ol toktok em sampela kantri ibin mekim, we ol ibin tok olsem dispela plen bilong Amerika bai brukim Anti-Ballistic Missile Treaty oa tok-orait ol ibin kamapim long 1972.
Gavman bilong Australia i wanbel pinis long givim moni bilong wanpela fishing projek long Tonga em bai go-het inap long foapela yar.
Ol otorati long Gujarat long India, nau i tok, bikpela namba tru blong pipal i dai pinis long guria, em i bin kamap long west blong kantri.
State Home Minister, Haren Pandya i bin tok, long dispela taim oli no kilia long namba tru blong pipal i dai pinis, long wanem, oli no stretim gut yet ol telephone, igo long planti ol eria.
Strongpela blong dispela guria em oli bin markim long Richter Scale, i bin kamap long 6.
Gurjarat long Friday, na oli bin pilim long planti hap blong India na tu long Pakistan na Nepal.
Oli gohet yet long painim pipal na sampela em oli bin bagarap tru, i dai pinis taim oli wok long wetim ol dokta long lukim long ol hospital em i pulap tru wantaim pipal.
Gavman blong Australia i tok, em ino sainim wanpela tok oraet long kisim ol refugi blong Palestine olsem hap blong dispela Middle East peace process.
Ol refugi blong Palestine long West Bank i bin putim paia long flag blong Australia na Canada long protes agensim ol tok-win olsem, tupela kantri i tok oraet pinis long kisim tri-na-haf tausen refugi.
Ol dispela pipal i wok long holim protes, ino laik lusim kantri blong ol, tasol oli laik igo bek long ol ples blong ol long Israel, em oli bin rona-wei long en long pait namel long Arab na Israel, long 1948.
Wanpela maus-man blong Immigaration Minister Phillip Ruddock i tok, Minister i bin ofa long tingting long kisim ol refugi, tasol, em inap mekim dispela tasol sapos ol lain i stap insait long dispela heve i askim em.
Em i tok, long dispela taim, oli no askim Australia long stap insait long dispela peace process.
Insait long nius bilong tennis.
Martina Hingis bilong Sweden, 6-4, 6-3, long winim Austrlian Womens Open hia long Melbourne tete.
11-pela yar igo pinis.
Ol sinia ofisel blong United Nations na East Timor i tok, Indonesia nau i stat pinis long mekim ol samting blong stretim gut sekuriti long ol refugi kem long West Timor.
Jose Ramos Horta i tok, insait long lukluk raun blong em i bin mekim igo long Indonesia ino long taim igo pinis, em i bin painim aut olsem, ol gavman otorati nau i luksave save olsem, bikpela halivim bai kamap long ol sapos oli stretim dispela heve.
Em i bin mekim dispela toktok bihain long em i bin givim totok igo long Securiti Kaunsil, long wanem ol samting i wok long East na West Timor.
000 pipal blong East Timor ibin rona-wei abrusim boda mak long 1999, bihain long ol militias i sapotim Indonesia i statim kilim pipal bihain long pipal i bin vot long independens.
Planti tausen pipal blong East Timor i go bek pinis long ples blong ol, tasol planti tausen i stap yet long ol kem.
Ol Militias ino laik larim ol igo bek na oli wok long tokim ol olsem, trabel bai ino nap kamap long ol sapos oli stap wantaim Indonesia.
Fopela pipal i bin dai long pait namel long ol Indonesia soldia na ol rebel long province blong Aceh.
Pipal i go het long dai insait long pait maski oli bin kamapim wanpela tok oraet long wik igo pinis, long noken kamapim pait na trabel inap long wanpela mun.
Oli bilip polis i bin sutim dai wanpela yangpela boi na yangpela gel bihain long ol ofisa i bin wok long painim ol rebel long North Aceh.
Na lain blong Free Aceh Movement i bin kamapim pait long long wanpela marine base long North Aceh, na kamapim dai blong dispela long ol.
Igat ripot i kamap olsem, Gavman blong Papua New Guinea i tok oraet pinis blong larim vot long independence blong Bougainville.
Richard Dinnen i ripot olsem, Gavman blong Papua New Guinea na ol lida blong Bougainville i bin wok long holim miting long East New Britain Province.
Dispela miting long toktok long bihain taim blong Bougainville, i bin stat aste long Kokopo, na oli tok oli kamapim pinis tok oraet long en, tasol, oli no kilia stret sapos dispela i tru oa nogat.
Oli tok, Gavman blong Papua New Guinea bai larim referendum oa vot long kamap insait long 15 yiar, wantaim tu tingting blong independence.
Tasol ino promis olsem, dispela referendum oa vot bai kamap oa nogat.
Imas gat bikpela namba blong ol memba blong Palaman imas tok oraet long wanem samting tru oli bin tok oraet long en long Kokopo.
Wanpela lain blong European Union i wok long tingting long igo mekim lukluk raun long Maluku Islands long Indonesia, long mun bihain.
Dispela lukluk raun i bihainim wanpela lukluk raun blong Humanitarian lain blong European Union igo long Malukus long mun Otoba, we moa long 5-tausen pipal i dai pinis long ol pait namel long ol Muslims na Christian, stat yet long mun Januari, 1999.
Indonesia i bin wanpela territori bipo blong Holland, na bikpela namba blong pipal blong Malukus, nau i wok long stap long Holland.
Nauru bai kamap olsem peles bilong holim Pacific Islands Forum miting bilong dispela yar, bihain long ol tingting ino-laik ol ibin soim long Fiji na Niue, husat ibin laik hostim dispela miting.
Ol diplomat insait long Suva long Fiji ibin tokim PACNEWS olsem Nauru i kamap olsem strongpela kendidet nau bilong holim dispela Forum miting, bihain long sampela kantri ibin tok olsem ating Fiji oa Niue ino inap long hostim dispela bikpela miting.
Ol i ting olsem kolostu nau bai Pacific Islands Forum Secretariat long Suva long Fiji i wokim disisen bilong en long husat kantri bai hostim dispela miting.
Kot ov Apil bilong Fiji long mama-loa bilong kantri long Februeri 19, bai blokim askim bilong Fiji long hostim dispela miting.
Sampela lain i tok, ating bai Forum Secretariat i pasim-pastaim disisen bilong en, igo inap long taim Fiji Kot ov Apil i givimaut disisen bilong en.
Nupela President blong Democratic Republic blong Congo, Joseph Kabila i tok, em bai kamapim ken peace long kantri blong em.
Nius-meri long Africa, Sally Sara i ripot olsem, President Kabila i bin mekim namba wan toktok blong em igo long ol pipal olsem hetman blong kantri, long television.
President Kabila i tok, taim oli kamapim pinis peace, bai oli nap holim fri elekson blong larim ol pipal blong Congo long makim wanpela lida long go pas long ronim kantri.
Oli bin makim Joseph Kabila olsem nupela head of state, bihain long oli bin kilim papa blong em, Laurent Kabila.
United Nations i promis pinis long wok wantaim nupela lida olsem blong kamapim peace ken long kantri.
Ol i ting olsem dispela man na grup bilong em ibin rediim wokabaut bilong 58 Chinese pipol em ol ibin painim ol i dai pinis long sot-win insait long trak long Dover basis long Britain long mun Jun long yar igo pinis.
Fujian provins bilong China.
China na salim ol igo long narapela kantri.
Wanwan long ol dispela pipol em i kisim long China na salim-hait igo long narapela kantri i mas peim 100-tausen Dola long em.
Em ibin igo-hait bihain long ol ibin salim bek sampela Chinese pipol em ibin halivim ol bilong go long Canada.
Xinhua niusagensi ino bin tokaut sapos polis i sasim pinis dispela man oa nogat.
Long pilai tennis, Andre Agassi blong America i winim pinis Australian Tennis Open, long namba-tu taim, long Melbourne Park em i bin winim man blong Franis Arnaud Clement, long tripela set.
6-2 na 6.
Despela American Playa i bin mekim ol tok hamamas long man em i play agensim.
Australia i joinim pinis ol kantri long wol long wok bung wantaem long halivim pipal blong India husat i wok long bungim bikpela heve long guria.
Praim Minista i tokaut pinis long wan-million dola em Australia bai i givim igo long relief programn em United Nations na ol narapela laen i go pas longen.
Tu Australia bai i salim wanpela mansave long wok long kain taim-nogut olsem, igo long ol hap bikpela bagarap i kamap longen blong halivim despela U-N program.
Howard i tok Federal Gavman bai wuas long wanem ol samting i kamap long hap, bai oli ken save long wanem kain halivim moa oli ken givim.
Em i bin toktok pinis wantaem India Praim Minista, Atal Bihari Vajpayee, long autim belheve na sori blong pipal na blong tokim em tu long halivim na sapot blong Australia long India.
Colorado, long America na kilim 10-pela pipol insait long en.
Papua New Guinea na ol lida blong Bougainville.
10-pela yar na tu ibin kisim tripela yar olgeta long holim ol toktok.
Emi tok emi bin hamamas long ol tingting blong em imas stap insait long referendum na ol wok oli mas mekim blong rausim ol samting blong pait ibin halivim tupela sait long kamapim dispela tok orait.
Downer ibin tok Australia bai igo hed long halivim blong em long ol wei blong holim toktok.
Philippine President Gloria Arroyo i tok polis bai igohet wantaem korapsen sas agensim Joseph Estrada, tasol long salim em i stap kalabus long narapela kantri, bai Estrada yet i mekim despela decison.
Mrs Arryo i bin wok long toktok long ol askim long salim despela lida, em oli bin rausim em long wok blong President, long stap kalabus long overseas blong mekim ol sapota blongem long noken kirapim ol kros na heve igo long gavman blongem.
Mrs Arryo i bin kisim wok blong President i kam long Mr.
Estarde, bihaen long ol trabal na protest em army i bin stap insaet longen, i bin mekim em i pinis long wok long wik i pinis namel long ol tokwin olsem Gavman blongem i bin pulap long ol korapsen pasin.
Congress long mun Novemba i bin kotim Mr.
Estrada na tu em i bin kamap long wanpela kot blong Senate.
Tasol ol pren blongem long senate i bin vot blong pasim ol evidence em i soim Estrada i gat sampela bank Akaun, em i save haitim na despela i bin mekim planti pipal i bin bung long ol rot long kantri blong protest em dispela heve ibin kamapim long en.
Ol loya blong gavaman i stat pinis long bungim ol pepa na criminal sas agensim despela olpela President.
Kenya na South Korea.
52-7 na South Korea 33-7.
New Zealand i pilaim gut pilai blong en long Pool C long 33-nil we oli bin hamarim Chile.
Eric Rush ibin brukim leg blong em long pilai blong ol agensim England na bai kisim balus ikam bek long ples tede long oli stretim leg blong em.
Canberra, na kilim indai foapela pipal.
Ken Wilson i ripot olsem oli no klia wanem samting i bin kamapim despela birua.
Em i bin wok long flai sampela handret mita longwe long ples balus, pastaem long em i bin pundaon, taim em i bin kam daon long graon na pairap wantaem paia klostu long Duntroon military college.
Oli no save yet long nem blong pipal i bin dai long birua na oli no klia gut tu long balus i bin wok long ron igo long wanem hap.
Air services Australia i tok flight plan i soim olsem despela balus ibin wok long ron igo olsem TUMUT, em i stap south west long Canberra, na polis i tok pilot i bin wok long traim long tekof na kam daon long ples balus ken.
Dispela bikpela oel em ibin kapsait ikam long sip nau i poretim enviromen blong Galapagos island nau i bagarapim tru ol nambis blong en.
Wanpela offisel blong Ecuador ibin tok oil blong dispela sip nau igo sua pinis long nambis blong Isabela na Floreana island.
Ecuador, nau i kisim bagarap pinis long dispela kapsait blong oel long las wik.
Ol gavaman offisel iwok long ting olsem tait na win bai inap long halivim na rausim dispela 6-hundret-tonne blong fuel em ibin kapsait long dispela sip imas igo aut na lusim dispela island nau.
Ol Separatist rebel husat i wok long holim kalabusim wanpela ten-sikis hostez, long West Papua, em bifo Irian Jaya, i wok long askim bai oli mas kisim bek ol polisman husat oli bin salim long halivim sampela i stap pinis, oli askim tu long long compensesin, na oli mas bekim kwik askim blong ol long independence.
Media Indonesia daily i ripot olsem, Separatist Rebel Commanda Willem Onde, i bin makim ol rul oli putim long dispela askim pastaem long lusim igo fri ol hostage, em namel long ol tripela South Korean pipal, taim em i bin holim namba-wan miting wantaem ol negotiator long wikend.
Daily pepa i ripot olsem oli bin holim despela miting, klostu long border-mak blong West Papua na Papua New Guinea.
OL rebel i bin kisim na holim kalabus, wanpela-ten-wan plywood woka, namel ol wanpela south Korean camp manaza, long wanpela timber mill long Asiki Area long 16-de blong mun January.
Sampela taim bihaen, ol despela rebel i bin holim kalabus tu sikispela man blong holim toktok, tupela long ol em ol senior South Koreanb Korindo ofisa, husat oli bin salim blong holim toktok na kisim bek ol hostage.
Wanpela long ol hostez, em wanpela local man na oli lusim em igo fri pinis bai em i ken karim toktok bai oli ken opim ol toktok ken namel long ol rebel na otoroti.
India long Friday.
Ol tingting nau iwok long lukluk long ol marasin blong halivim planti tausen pipol em oli bin kisim bagarap.
Igat nau tu wanpela lain tupela-ten ol dokta ikam long France na arapela ol helt-wokman na meri i redi nau long igo long dispela hap.
Britain na Switzerland.
Australia Praim Minista i bin kamap olsem target long wanpela protest em i bin bikpela singaut kros i bin kamap longen, pastaem long oli bin opim oa statim Liberal party ofisal election campeign long Western Australia.
Namba-wan protest, ol pipal i no laikim wok blong logginbg, i bin mekim, em longen, oli bin tromoi ol woodchip long Mr,.
Howard taim em i bin kamap long Performing Arts Centre long Mandurah South long Perth.
Em i bin bungim tu narapela bung oa protest em ol pipal i kros na ino hamamas long oli bin lusim moni blong ol long sampela investment em oli bin kirapim na ibin pundaon oa ino karim kaikai.
Ol Separatist Rebel long Aceh Province blong Indonesia, we planti trabal i wok long kamap, i sutim indai pinis wanpela army ofisa long ol pait, tru nau em i gat cesaefire i nap long wanpela mun.
Oli bin sutim dai Second Lieutenant Erwin, taim em i bin ron long army truck wantaem ol memba blong elite Strategic Command Kostrad, long East Aceh.
Taim em i givim toktok blong ol laen blong Aceh military hetkwata, Banda Serambi Dily Niuspepa em i stap long Aceh, i tok truck i bin wok long ron i kam long Medan blong go long Lhokseumawe.
Dai blong despela ofisa, i mekim em i kamap namba wan-handret man long dai long dispela yiar, long pait long gan namel long Gavman forces na ol Separatist Free Aceh Movement.
Insait long nius bilong tennis.
Andrei Agassi i joinim ol kain man olsem John McEnroe, Mats Wilander na John Newcombe long winim sevenpela grand slam taitel, bihain long em ibin winim narapela Australian Open bilong em aste.
Em i hangre yet long winim sampela moa taitel, tasol em i plen long pinis long pilai tennis insait long ol dispela yar ikam.
Melbourne Park aste, long kisim nambatri Australian Open taitel na namba 7 grand slam taitel bilong em.
Amerika Jimmy Connors ibin wokim bipo.
Bougenvil, i makim wanpela bikpela samting, bihain long pait ibin kamap inap long tenpela yar long ailan na ol pis toktok ibin go het inap long tripela yar.
Mr Downer i tok, Australia bai go het long givim halivim insait long ol dispela pis toktok.
Kokopo long East New Britain long Papua Niugini, namel long PNG gavman na ol lida bilong Bougenvil.
Russia na China.
Amerika na Soviet Union ibin sainim long 1972, i mas senis nau long larim dispela progrem i go het, long wanem ol ibin kamapim dispela agrimen bipo wantaim Soviet Union em ino stap moa olsem wanpela kantri.
Mr Cheney ibin luksave long ol risen bilong tingting ino-laik bilong China na ol arapela kantri, tasol em i tok olsem em ino laikim ol arapela kantri long toktok long wanem kain sekuriti plen Amerika imas igat.
Presiden Abdurrahman Wahid bilong Indonesia bai bungim sampela hatpela samting long politik tete, taim palamen bilong kantri i lukluk long wanpela ripot bilong ol toktok bilong korapsen ol i sutim long em.
Niusman Mark Bowling i ripot olsem sapos igat evidens i soim olsem dispela lida bilong Indonesia ibin stap insait long tupela paul-pasin em i kos planti-million dola, orait em inap long bungim ol sas.
Wanpela komisin bilong palamen bai givimaut ol samting em i painimaut, bihainim ol wokpainim em i go het inap long tri na haf mun, igo long wanpela miting bilong Indonesia Palamen.
Presiden Wahid i tok olsem em ino bin stap insait long ol korapt pasin.
Tasol, igat ol strongpela evidens ikam long ol witnes, we ol i tok olsem ol pipol i wok kolostu long dispela lida bilong Indonesia ibin paulim na stilim planti moni tru.
Presiden Wahid ibin kisim 4 Million Dola ikam long Sultan of Brunei.
Presiden Wahid na ol pipol i egensim Presiden.
Dispela liklik pikinini, krismas bilong em samting olsem tripela yar, ibin stap aninit long haus bilong em ibin bruk-daun long guria, inap long 2 na haf dei.
Ol wok bilong painim na halivim pipol ibin slo-daun long nait, long wanem elektrik paua ino kam bek yet long planti eria.
Ripot i tok, ol independens rebel long West Papua provins bilong Indonesia, em bipo ol i kolim Irian Jaya, ibin lusim igo fri 12-pela Indonesia pipol na wanpela man bilong South Korea, namel long 16 hostis ol ibin wok long holim-kalabusim long bik-bus.
Wanpela man bilong polis ibin tokim Kyodo niusagensi bilong Japan olsem, ol ibin larim ol dispela hostis igo fri, bihain long ol toktok ibin kamap namel long ol dispela independens rebel na ol lokal atoreti wantaim ol kommuniti lida.
Korindo, em i wok long katim timba long dispela eria.
Ol dispela rebel i laikim kompensesen bilong ol bagarap i kamap long envairomen, kampani imas pinis long katim ol diwai na ol i mas kisim bek olgeta polisman ol ibin salim igo long dispela eria bilong ol.
1999, i bin stap long 77-million Amerikan Dola, em i kalap antap long 3 pesen.
Attorney Jenerel na Central Bank long Indonesia i klosim pinis ol benk akaunt blong pikinini-man blong President bifo, Suharto, olsem bai em ino nap kisim-aut moa moni long ol.
Dispela boi blong Suharto i wok long hait long polis long dispela taim.
MANDALA PUTRO i karamapim ol akaunt long Bank Central Asia, Bank Mandiri na Bank Panin.
Bihainim tok blong ofis blong Attorney Jenerel, long stat blong dispela mun, Bank Indonesia ibin tokim olgeta benk blong painim ol benk akaunt long nem blong Tommy na tu, em i bin tok long frizim ol, bai em ino nap moa long kisim aut moni long ol.
Supreme Court ibin oda longen long mun Septemba long em i mas peim.
Novemba, bai oli noken pulim-kalabusim em na putim long haus-kalabus long sas bilong koprapsen.
Supreme Court long kalabusim em i nap long 18 mun long paul-pasin em ibin kamap long pei blong graun.
Wanpela lain papa-graun bilong Solomon Islands itok, oli laikim bai oli mas toktok wantaim ol pastaim long opim ken wanpela fektori long wokim tin fis long kantri.
Oli bin makim Soltai kampani i opim ken long dispela Fonde, bihain long em ibin kisim dispela tin-pis fektori long Solomon Taiyo Limited.
Em ibin wanpela bung-bisnis namel long Solomon Islands gavman na wanpela kampani bilong Japan.
Nesenel gavman na Western Provinsal gavman i mas stap insait tu long wok blong ronim Soltai.
80) ol volantia wokmanmeri bilong United Nations igo kamap pinis insait long East Timor bilong stat raitim nem bilong ol pipol em ol inap long vot insait long nambawan indpendent eleksin bilong dispela territori, stat long em ibin bruk lusim Indonesia.
Dispela dei emi makim nambatu yar oa anniversari bilong dispela liklik haf-ailan territori ibin bruk lusim Indonesia.
Indonesia ibin igo insait kisim East Timor na mekim i kamap wanpela hap territori bilong en long 1975.
Registration ofisa bilong United Nations, Susane Butscher itok, ol dispela volantia ibin save wok wantaim United Nations bipo na ol igat save long wok, na ol ibin skelim ol igo wok nambaut long ol taun na viles bihain long oli kamap long biktaun Dili.
Defens Minista bilong Indonesia ibin tok-lukaut olsem sapos igat bikpela politikal heve i kamap na ol pipol i kamapim trabel, Armed Forces bilong Indonesia bai inap long tekova long kantri.
Em ibin tok-lukaut tu long ol palamen memba long inoken wokim ol disisen em bai brukim mama-loa bilong kantri na mekim T-N-I i tekova long kantri.
Representative Council long wanpela investigesin ol i wokim nau long tupela paul-pasin bilong kisim oa usim moni, em ol ibin sutim long Presiden.
Ol pipol ibin wok long protes na sanap arasait long palamen insait long dispela wik i pinis.
Presiden Wahid we em i tok olsem em ino brukim loa.
Interim Gavman long lusim igo fri ol kriminal em Kot ibin painim ol ibin bruk loa.
Attorney General bilong Interim Gavman bilong Fiji ibin daunim taim ol ibin makim long 40 kalabusman na larim ol igo fri.
Olpela gavman bilong Chaudhry itok, dispela i min olsem ol ibin wok long lusim igo fri wanpela kalabusman long olgeta wik.
5-pela yar bihain long gavman bilong France ibin pasim ol nuklia-test long Mururoa na Fangataufa Attol insait long hap-teritori bilong en yet.
Ol ibin statim ol nupela wokpainim, bihainim wanpela askim bilong Atomic Energy High Commissioner insait long France, Rene Pellat.
Em itok, ol nupela wokpainim i soim olsem ol samting antap long Mururoa i wok long kamap-gut hariap, winim ol narapela ailan.
Dispela sik i kilim pinis moa long 85 pipol long Britain, we ol ibin painimaut pastaim long BSE long 1990s.
Dispela sik ibin kamap long bulmakau, bihain long ol fama ibin save brukim-brukim ol hap-hap bilong ol bulmakau ol i kilim na katim pinis, na mixim pinis wantaim ol arapela kaikai na fidim ol bulmakau na ol arapela fam animel long en.
Mak bilong bagarap em bikpela guria ibin kamapim long western India i wok long luk bikpela tru nau, long wanem ol i ting olsem namba bilong pipol ibin dai long en, i go antap nau long 100-tausen.
Mr Fernandez i tok, em i ting olsem namba bilong ol pipol ibin kisim bagarap long dispela guria bai kalap igo antap moa yet.
Strong bilong en ibin inap long 7-point-9 long Richter Scale.
India wantaim ol ovasis spesolist tim, i wok long go het long traim painim ol pipol ino dai yet, insait long komesal kapital bilong Gujarat, Ahmedabad, na wanpela distrik em ibin kisim bikpela bagarap tru, oli kolim Bhuj.
Fiji ibin painim halivim blong Australia na New Zealand long painim na kalabusim ol dispela pipol blong Fiji em oli kamapim tingting long rausim gavaman.
Australia na New Zealand long halivim em long painim na kalabusim ol dispela pipol.
Dairekta ov Pablik Prosekusen long Fiji, i sot tru long ol gutpela save man long loa.
Phil Goff, ibin tok-stret olsem em ibin kisim dispela askim blong oli halivim Fiji.
New Zealand na Australia ibin koros tru long dispela interim gavaman nau blong Fiji em ami ibin girapim, bihain long oli rausim Praim Minista Mahendra Chaudhry.
Tingting blong salim writ ibin kamap bihain long ami ino bin bekim sampela askim ikam long famili blong ol dispela soldia ibin askim olsem oli mas lusim ol aut long kalabus.
Oli tok dispela 43 memba blong Counter Revolutionary Unit ibin kamapim ol tingting long kamapim dispela bik-hed pasin igo long gavaman long mun Novemba.
Marau Eagle Force na Isatabu Freedom Movement bai inoken igo het bihain long pait ibin bruk ken namel long dispela tupela birua grup.
Niusman bilong Redio Australia insait long Solomon Islands i ripotolsem, tupela sait wantaim i soim tingting pinis olsem tupela bai inoken istap insait long ol toktok long taim bihain, bihain long sampela lain memba bilong Marau Eagle Force ibin sut long wanpela man bilong Guadalcanal na givim bagarap long bodi bilong eminsait long biktaun Honiara long wik igo pinis.
Gavman ino tokaut yet long sapos emi bungim sampela moni pinis na painim narapela autsait kantri olsem peles bilong sainim pis agrimen.
Pastaim, gavman bilong Solomon Islands ibin ting ol bai sainim dispela agrimen long pinis bilong dispela mun.
Presiden Abdurrahman Wahid bilong Indonesia ibin wanbel long bungim wanpela rebel komanda bilong West Papua, em bipo ol kolim Irian Jaya, sapos em i lusim tripela hostis igo fri.
Wanpela mausman bilong Presiden i tok, Mr Wahid ibin tokim hetman bilong polis long West Papua provins long rediim wanpela miting namel long em na Willem Onde.
South Korea long Jenueri 16, na bihain, ibin holim-kalabusim narapela faivpela pipol husat ibin traim long toktok wantaim ol long larim nambawan lain hostis igo fri.
Dispela grup bilong Merauke distrik ibin holim-kalabusim narapela man tu em ol ibin salim bilong traim-painim Onde na toktok wantaim em long 23 de blong mun Januari.
Ol dispela rebel ibin larim 14 hostis igo fri long wiken, tasol i wok long holim yet tupela pipol bilong Korea na wanpela bilong Indonesia.
Presiden Wahid ibin tokim ol olsem, em bai bungim Willem Onde insait long Jakarta, sapos em i larim tripela hostis ol i wok long holim-kalabusim yet, igo fri.
Praim Minista, ol Gavana na ol narapela lida bilongolgeta hap bilong Pacific i stap pinis long Hawaii long stat bilong bikpela miting blong ol Pasifik Island lida.
Insait long nambawan tupela dei bilong dispela miting, ol lida bai makim wanpela nupela siaman bilong kisim ples bilong olpela Praim Minista bilong Fiji, Sitiveni Rabuka.
Miting bilong dispela wik, emi makim namba 20 anniversari bilong oli kirapim Pacific Islands Conference of Leaders, em ol i save bung long olgeta tripela yar.
Igat 22 kantri bilong Pacific Region i memba bilong Pacific IslandsConference of Leaders.
Em ibin mekim dispela toktok taim em i tok-hamamas long gavman bilong Sir Mekere Morauta long stretim bikpela wari em ibin wok long pasim ol long stretim politikal heve long Bougenvil.
Bougenvil, na em i mas singautim bek palamen nau tasol na larim palamen i hariap long oraitim dispela agrimen.
UMP memba blong palimen ibin tokaut long ol bel-koros blong ol long wei interim President blong ol, Serge Vohor iwok long ronim dispela pati.
Vietnam i wanpela kantri isave kisim bikpela halivim tru ikam long India na tupela kantri isave salim ol bikpela lida blong ol igo lukluk raun long kantri blong wanpela narapela.
India-state blong Gujarat long Friday las-wik.
Ol offisel blong India ibin tok namba tru blong ol pipol indai inap igo antap long mak blong wan-hundret-tausen na 2-hundret tausen bai imas kisim bagarap.
Wanpela strongpela guria ibin kamap long Indonesia provins blong West Papua, yumi save long em tu olsem Irian Jaya.
Offis blong toksave long ol guria blong kantri ibin tok oli bin makim dispela guria strong blong en ibin nap long 5.
Richter Scale na ibin kamap samting olsem wa hundret kilomita long west blong Manokwari.
Sumatra Island long Western Indonesia.
Gujarat State long India, i apim namba blong pipal i bin dai pinis long guria em i bin kamap long last wik, igo long namel long 24000 na 25000.
Planti trulong ol despela pipal i bin dai, long Kutch region blong state, we oli bin makim epicentre blong guria i bin kamap, long last Fraide.
Gujarat Home affairs Minister bHaren Pandya i tok moa long 12000 pipal, oli save long ol i bin dai tasol em i tok final figure, oli ting bai i kamap namel long 24000 na 25000.
Toktok blong em i kamap, bihaen long Defence minista blong India, George Fernandes i bin tok namba blong pipal i bin indai pinis long despela guria, i nap yet long kalap igo antap moa long 100-tausan na moa long despela namba em ol pipal i kisim bagarap.
Miting blong ol Pasifik lida long Hawaii tede i wok long paitim toktok igo ikam long dispela heve blong traim kamap olsem ol arapela bikpela kantri long wold na heve demokratik gavaman.
Pasifik ilaik kamap wankain olsem ol arapela kantri long wold.
Emi tok ol bikpela kantri iwok long iusim Pasifik kantri long bihainim na harim tok blong ol na nau emi taim blong oli mas kam bung wantaim na pait long bringim ol samting blong ol pipol blong ol.
Emi tok bikpela wari em planti ol Pasifik kantri iwok long bungim nau em long sampela tingting blong demokrasi inap long bagarapim ol bilif na pasin tumbuna.
Pasifik kantri isave bikpela tru long wold.
Gavman bilong Indonesia ibin tok hamamas long World Bank long oraitim 400- million us dolla laun oa dinau insait long niupela annual loan bilong Indonesia insait long narapela tripela yar.
Bank itok- despela laun i tamblo liklik long despela olsem 1.
1999, ol bai rerem despela niupela moni-aininit long ol loa ino strong tumas longen.
Hap bilong despela moni bai inogat interest or win moni longen na ol mas bekim despela moni insait long narapela 40 yar.
Ol bai usim despela momni bilong strongim gut ol wokmoni bilong kantri, daunim mak bilong poverty na lukim olsem em inoken sasim win moni long en.
Despela Bank istap insait long Washington itok- ol iken apim mak bilong dinau ol isave givim igo long Indonesia long olgeta yar, sapos Indonesia i bihainim sampela rot bilong kamapim ol senis insait long ol wokmoni bilongen.
President Abdurrahmann Wahid imas stap insait long tupela giaman wok-moni em pei blong en ibin nap long planti million dolla.
Wahid long dispela samting.
Dispela wok painim palimen ibin painim olsem Mr.
King oa Sulton blong Brunei.
Dispela moni nau oli no save igo wei tru.
Smting olsem 34 pipal i bin kisim bagarap, taim despela tupela balus i bin kamap klostu tru long bam.
Ol ofisal i tok ol pipal i bin kisim bagarap, i bin stao antap long wanpela JAL jumbo jet, em i bin wok long karim 427 pipal.
Despela balus i bin hariap tru long sanisim rot na altitude blong abrusim rot blong narapela balus.
Desapela Boeing 747-400, flight number JL 907 i bin wok long ron igo long Okinawa, ailan em i stap long south, na em i bin flai i kam long Tokyo.
Narapela balus, oli givim ripot longen olsem em wanpela Boeing DC10, flight JL 958, na em i bin kam long Pusan, long southeastern South Korea blong go long Tokyo, em i bin wok long karim 250 pipal antap longen.
Malaysia iwok long putim aie long ol nambis na ol eria raun long bod-mak blong en bihainim ol trabel wok long kamap long ol wok politik insait long Indonesia na Philippines.
Shafie ibin tok pinis blong tupela lida blong Indonesia ino long taim igo pinis.
INO bin kamapim bikpela namba blong ol pipol i ronawei igo insait long kantri blong em.
Malaysia igat save long ol wok traim ol pipol inogat tok orait ibin wok long traim long igo insait long kantri.
Ol lida blong Bougainville bai i holim miting long dispela wik blong toktok long wok blong kisim bek ol gan i kam long ol laen i bin save pait long ailan, bihaen long oli bin kamapim agreement wantaem Papua New Guinea Gavman long Referendum vot.
Richard Dinnen i ripot olsem despela agreement i larim pipal long ailan long holim referendum long independence blong Bougainville, insaet long fiftin yiar.
Agreement i toktok long referendum bihaen long tenpela yiar, na despela taim i noken goa moa long fiten yiar, we question long independence bai i stap longen.
Lida blong Bougainville Peoples Congrss, Joseph Kabui bai i holim toktok wantaem Bougainville Revolutionary Army Commander long Fraide, blong toksave long ol long despela agreement na blong statim toktok blong mekim ol forces blong ol long givim bek ol gun blong ol.
Papua New Guinea gavman bai i no nap long mekim ol wok bihaenim agreement, pastaem long wok blong rausim ol gun long ol forces i stat.
Long dispela taim, PNG Opposition i laikim Parliament long kam bek long malolo bai oli ken oky long despela referendum Agreement.
Bihaen long ol militia oa paitman i bin wok long kros na mekim humbek pasin long ol wokman meri blong ol bank, oli ting olgeta Commercial Bank long Solomons bai i close tede.
Ripot i tok ol despela trabal i bin kamap long bikpela branch blong ANZ bank long Honiara.
Oli tok ol militia i bin wok long toktok long bagarapim bank building.
Niusman blong mipela long Honiara, i tok oli bin kros long wanem Bank i no laik larim ol long cashim cheque blong Gavman long wanem em ino bin igat i nap moni long despela ofisal account, oli raitim cheque longen.
ANZ, NATIONAL BANK OF SOLOMON ISLANDS na Develpment bank i gat wanpela agreement namel long ol long sapos i gat trabal long wanpela long ol, olgeta nau bai i pas.
Ol laen blong bank i tok oli tokim pinis Gavman na ol militia olsem bai oli op sapos oli i gutpela long safety long ol wokman na nogat bagarap long ol property.
Takis blong petrol i bin go antap long wan-na-haf cents long wanpela litre aste nait, longwanem long mak blong takis i bin go antap long sikispela mun.
Dispela i bin kamap, longwanem, prais blong ol samting i bin go antap.
Mr Howard i bin wok long lukluk raun long East Gippsland long East blong Victoria na em i bin tok, oli mas kamapim moni blong usim long ol wok blong ol rot.
Papua New Guinea Cabinet ibin oraitim wanpela agreement em iken larim wanpela referendum long bihain taim bilong ol wok politik bilong Bougainville.
Richard Dinnen ripot olsem - despela agreement bai larim oa opim rot long ol askim bilong Independence imas istap insait tu long despela referendumCabinet bilong Papua New Guinea ibin kisim ful stori tete- bihainim ol tokorait ol ibin wanbel longen long fraide igo pinis- we oli bungim wantaim tu wanpela referendum iken kamap insait long 15-pela yar.
Praim minista- Sir Mekere Morauta itok, cabinet i oraitim despela ol tokorait em olgeta ibin sapotim, em nau oli askim long girapim wanpela autonomous Gavman bilong Bougainville we em igat olgeta pawa long mekim ol samting em yet.
Bilong despela long kamap na tu oli laikim wanpela referendum, ol rebel long Bougainville imas stat givim bek ol samting bilong pait blong ol.
Sampela hap han bilong despela ol rebel bai inolaik long givim samting bilong pait yet- igo inap long Papua New Guinea parliment i i luksave na oraitim.
Ol ibin pasim parlimen igo inap long mun July bilong abrisim wanpela vot inogat bilip long gavman.
Wanpela Scotland kot long Netherland, i konvitim pinis wanpela Libya intellejens ofisa long murder oa kilim pipal, na salim em long kalabus igo i nap em bai i indai long hauskalabus, long sas long putim bom antap long PAN AM balus, flight 103 em i bin pairap na daonim despela balus long Lockerbie, long Scotland long 1988.
Tasol kot i larim despela man Abdel Basset Ali al-Megrahi, krismas blongem foapela-ten eit, long gat chance long askim long parole bihaen long twenti-yiar long wanem em ino yangpela man moa.
Al-Megrahi i wok long tok yet olsem em ino bin mekim despela trabal na em i tok pinis em bai i appeal agensim despela guilty decision blong kot, na mekimsave longen long stap kalabus i nap em bai indai.
Namba-tu Libya man Al-Amin Khalifa Fhimah husat i bin kamap long kot tu long sas long despela trabal long bomim balus, kot i bin painim olsem em ino bin stap insaet long despela bombing, em i bin kilim 270 antap long despela balus.
America i hamamas long despela verdict na tok em victory blong international justice.
Tasol, Whitehouse i tok bai oli rausim ol tambu oli bin putim long ol wok wantaem Libya, taim Libya i peim pinis olgeta family blong pipal i bin indai long despela birua, compensesin, na em i mas karim heve blong despela birua.
Chairman blong Dumfries na Galloway Council, em Locehrbie i stap aninit long lukaut blongen, Philip Jones i tok ruling blong kot nau, i klosim nau despela kotcase.
Insait long Solomon Ailen, wanpela meri Fiji istap long hausick bihainim ol bagarap long bodi bilongen long gan, bihain long ol polis na ol criminal ibin wok long sut long wanpela narapela insait long wanpela Motel insait long Honiara aste nait.
Dorothy Wickham ripot ikam long Honiara olsem, despela pasin bilong igo sanap banisim despela motel- em stat bilong wok bilong ol polis long daunim ol criminal pasin.
Ripot itok- despela trabel i mekim na olgeta commercial Bank na centrol Bank bilong Solomon ailen ibin pas tete.
Stat long taim ol polis ibin wok long bihainim ol criminal na sekim ol haus, olgeta pipol insait long bigtaun ibin wok long istap wantaim ol tingting poret- long wanem oli bilip olsem ol criminal bai bel kaskas na bagarapim sidaun bilong ol.
Ino bin gat ol pipol long taun long namba wan faivpela aua tede tasol ol pipol iwok long igo bek isi isi ken long ol stua long baim ol kaikai samting blong ol long wikend.
Ol ibin ol Bank bai istap pas yet igo inap, oli toksave long ol olsem bai inogat trabel.
Nau yet- polis ibin toksave long ol pipol long ol mas was gut, na long sem taim ol ibin tok lukaut long ol criminal olsem- polis bai inoken isi long ol.
Bai yumi save sapos polis i daunim pinis ol pasin criminal insait long bigtaun insait long sampela de ikam.
Tonga bai mekim ol vot long elekson tete blong makim wanpela nupela memba blong kisim ples blong Pita Vi husat i bin dai long yiar igo pinis.
Nainpela kandidet i wok long resis blong kisim ples blong em, wantaim tu planti ol olpela sinia wokman blong gavman, wanpela olpela memba blong palaman, ol gavman ofisa na tupela meri.
Klostu 10-tausen em oli nap long vot, bai oli makim vot blong ol long elekson.
Antap long kilaut bilong Centrol Japan, tupela jumbo jet balus ibin wok long karim samting olsem 700 ol pasinjia longen- kostu tru tupela i bam.
Sapos tupela ibin bam- em bai inap kamap wanpela bigpela bagarap stret- tasol ol ibin abrisim depsela birua- bihain long pilot bilong wanpela long despela tupela balus ibin daunim balus bilongen igo daun hariap tru.
Ripot itok 42 ol pasindia ibin bamim nambaut het bilong ol insait long balus na ibin kisim bagarap na tupela bilong ol ibin bungim bigpela bagarap.
Ol lain polis na ol ofisa bilong airline iwok long mekim ol wok painim igo insait long despela asua.
800 mita antap long kilaut bilong Yaizu city bilong centrol Japan.
Ministry bilong Civil Aviation Bureau i oda pinis long mekim wanpela wok painim igo insait long despela asua.
Oli ting despela lain bilong mekim ol wokpainim, bai traim long painim aut sapos ol pilot yet ibin rong na tu despela ibin mekim ol lain isave lukautim ron bilong ol balus long graun igo longlong.
Army long Fiji, i tokau pinis olsem United nations i rausim offer blongen long givim wok long new York igo long mausman blong fiji army, Lieutennant-Colonel Filipo Tarakinkini.
Nem blong Colonel Tarakinikini i bin kamap bikpela long taim blong Coup long yiar igo pinis we em i bin kamap negotiator na tu mausman blong militrary.
Ofis blong Praim minista ino laik mekim sampela moa toktok long despela decisoon blong U-N, i nap long taim em i kisim toksave longen.
Taso Army i tok pinis, oli bin kisim pas i kam long U-N.
United nations i bin toksave long Tarakinikini long yiar igo pinis, long em i givim wok long U-N military Advisors ofis, i nap long wanpela yiar.
Tasol sampela wik bihaen longen, nogat tok moa i bin kam long U-N na despela i bin mekim Fiji Praim minista Liasenia Qarase long askim Secretary General long lukluk long despela na givim wok long Colonel.
Colonel Tarakinikini husat i kisim malolo oa leave nau bai i kisim wok long strategic headkawta.
Wanpela sinia Pacific Admiral blong America ino bin laik toktok long wari sapos tingting blong putim kamap wanpela missile defence system, bai inap kamapim heve long ol Pacific kantri.
Pacific Commander blong American Navi, Admiral Dennis Blair i bin wok long toktok long miting blong ol Pacific Lida long Hawaii long dispela plan blong defence fos, long rijon.
Ambassador blong Nauru long United Nations, Vince Clodumar i bin tok, kantri blong em i wari long dispela National Missile Defence System.
Dispela system bai larim America long sutim daun roket bom oli sutim long en igo long America, long-wei tru pastaim em inap kamap klostu long America.
Mr Clodumar i bin tok, oli nap sutim daun antap long north Pacific na dispela ino halivim tru sidaun blong pipal long rijon.
Em i bin askim sapos dispela heve i bin wanpela long ol as-tingting long America ino bin laikim sainim Nuclear Free Zone treaty blong South Pacific.
Admiral Blair ino bin laik toktok long dispela samting.
Planti-tausen haus na bilding ibin bruk-daun long olgeta hap bilong Gujarat, taim guria ibin hamarim dispela western state bilong India long Jenueri 26.
Papua Niugini na ol lida bilong Bougenvil.
Bougenvil, bai halivim long bringim bek gutpela-sidaun long dispela ailan we trabel ibin kamap long en longpela taim.
Don McKinnon ibin mekim bikpela wok tru long statim ken wok na toktok bilong pis long Bougenvil long 1996.
Fiji husat i wok long traim long kotim ol pipol ibin plenim ku long mun Mei, we ol ibin rausim gavman bilong Mahendra Chaudry.
Direkta ov Pablik Prosekusens.
Mr Goff i tok, i luk olsem New Zealand bai bihainim dispela askim bilong Fiji na salim wanpela sinia ofisa bilong lukluk long dispela kot kes.
Polis bilong Australia ibin kisim askim tu ikam long Fiji long ol i givim halivim.
Britain na dispela ibin mekim federal gavman bilong Australia long givim oda bilong ol i mekim wanpela wok-painim nau tasol.
Nupela tingting blong Australia gavman em long ol bikpela man na meri bai kisim sut bilong pasim ol kainkain sik, aninit long wanpela kempen em gavman bai statim, sampela taim long dispela yar.
Michael Wooldridge, i bilif olsem kolostu nau bai Australia i pinisim sik-measles long kantri.
Ol Pasifik lida i kamapim tingting pinis bilong raitim pas i go long President George Bush bilong Amerika blong askim long halivim na tu long tingim bikpela rijon blong ol.
Taim em ibin wok long toktok long pinis blong tupela de konferens long Hawaii, nupela hetman blong Pacific Islands Conefrence of Leaders Standing Komiti, Leo Falcam i tok, bai oli askim Mr Bush long tingting, bihainim kain pasin blong Pasifik.
Dispela Presiden bilong Federated States of Micronesia i kisim dispela wok long Ratu Sir Kamisese Mara blong Fiji.
Long Victoria State, em i stap klostu, wanpela bikpela paia long gras kolostu long Winchelsea, west long Geelong nau oli kontrolim.
Planti handred long ol firefighters na nainpela balus, oli bin usim long stopim dispela paia em i bin stat long moning.
Long South Australia.
Wanpela bikpela bus-paia long saut long Port Lincoln nau i wok long ron sampela kilomita igo klostu long siti we 13-tausan pipal i save stap.
Metropolitan na Country Fire Service Brigades i wok long traim long stopim ol despela paia em i wok long kalap hariap tru igo long narapela hap we em i hat long kontrolim long Lincoln Park.
Wanpela tokman blong ACFS i tok, strongpela win na tu ples i hat tru long go longen, i mekim i hat tru long ol paiaman blong go insaet na stopim paia.
Indonesia Presiden Abdurrahman bilong Indonesia i tok-sori na tu em tokpromis long wokbung kolostu wantaim Palimen, wanpela dei bihain long Lower House ibin sutim nogat-bilif-tok longem long tupela korapsen-pasin em nem blongem i bin stap insaet longen.
Presiden we ol bikpela hap moni ibin lus nating.
Marking Bowling i ripot olsem toksori blong President Wahid i kamap wanpela de bihaen long Lower House ibin sutim ol strongpela tok nogat bilif long Presiden long dispela tupela korapsen pasin.
Presiden i bin toksori long kain wei, we Paliamen i bin holim ol wok painim-aut long tupela korapsen pasin we nem blongem i stap insaet longen em i bin kamapim belheve igo long ol Indonesia pipal.
Planti tausan long ol sapota na tu ol birua blong Presiden long dispela wik ibin bung na mas long ol rot na oli bin wari, nogut ol trabal na pait i kamap longen.
Palamen blong bekim ol tokwin long tripela mun.
Long Nius blong Kriket.
West Indies ibin autim Zimbabwe long 44 runs long Perth aste nait.
12pela haus, na planti tausan hecatre graon long National park.
Ol Fire crew i bin wokim tupela bikpela ples blong brukim ron blong paia long hap igo long south blong Port Lincoln long nait, em oli ting bai stopim paia long kalap kalap igo long narapela said.
Despela paia i bin kukim daon pinis bikpela hap blong despela Lioncoln National Park tasol long asde nait oli bin kiskm bek ol paia crew, taim paia i bin laik kukim daon sampela moa ol haus.
Long narapela state, Victoria em i stap klostu long south Australia, ol paia-man i bin stopim tripela ten paia, taim olgeta hap blong state temperature blongen i ibin igo antap truPaia long ol pine plantesin klostu long ballarat long central victoria na Boolarra long Latrobe Valley nau oli kontrolim.
Gavman blong Australia i tokaut pinis long nem blong ol laen em i givim fund longen long givim halivim igo long ol birua long guria long Gujarat, state blong India.
Australia gavman bai givim moni blong halivim igo long Australia Red Cross, Tear Australia na Community Aid Abroad, na wan wan long ol bai i kisim hap-a-million dola blong ol kain kain servis blong halvim longen.
Red Cross bai i givim ol temporary shelter blong planti tausan pipal em oli no bin dai, tasol ol haus blong ol i bin bagarap na oli nogat ples long stap longen.
Tear Australia na Communitry aid abroad, bai i salim klinpela wara, na kain samting olsem sanitation, marasin, conselling na kaikai.
Ol wok painim INO bin nap long painim sampela kain bagarap long bodi blong em.
Ol dokta nau itok Nelson Mandela i fri long wanpela kain sik.
Mandela nau i katim daun pinis sampela long ol wok blong em na bai NOKEN mekim planti raun tumas igo long ol arapela kantri long narapela yar ikam.
Ol spesel dokta iwok long wuas gut long helt blong Mr.
27 yar kalabus blong em.
Atal Behari Vajpayee, ibin pasim wanpela lukluk raun em bai imas mekim igo long Malaysia na Japan bihainim dispela bikpela guria ibin kamap.
Dispela tingting blong pasim dispela raun blong en em wanpela offisel ibin tokaut ikam long offis blong Praim Minista.
Oli bin makim Mr.
Vajpayee long mekim lukluk raun blong em igo long dispela ol kantri stat long namba 7 igo inap long 14.
Niue i tok em bai i wok bihaenim wanem ol international loa oli gat, blong strongim ol loa agensim kain pasin long bringim in haitol moni long kantri, oa money laundering em i wok long painim em i hat long wok long wanem oli nogat moni blong stretim despela kain heve.
Group of sevens Financial action Task force i bin raitim kamap.
Deputy Premier blong Niue, Young vivian i tok em samting blong Niue yet long em i mas stretim toktok bihaenim international community na em i askim pinis New Zealand long long halaivim.
Tasol em i tok ol kain resorces Niue i gat em long ol gutpela saveman em oli sot tru long en.
Long stat blong wik, tupela bikpela America Bank i bin putim tambu bai oli noken salim moa moni igo long Niue, long wanem oli tok oli gat wari na bikpela poret long money laundering.
Pasifik Ailan Forum blong dispela yar.
Fiji na Niue ino kisim sapot long en.
Fiji oa Niue.
Nauru i redi long lukautim dispela bung blong 2001.
Kofi Annan, bai igo stap tu long dispela bung.
Namba-wan long sevenpela Air Force kago balus blong America, em i wok long karim ol saplai equipment na ol man blong halivim, i go kamap pinis long Gujarat State, long India we guria i bin kamapim bikpela heve na bagarap igo long pipal.
26 de blong January.
International Komiti blong red Cross, husat bai i wokim kamapfoa-tausan bed hausik, long hap we bikpela bagarap tru i bin kamap longen long BHUJ taon, itok em bai i salim tenpela moa balus wantaem ol emergency suplai igo long Gujarat long ol despela de i kam.
Despela guria tu i bin mekim India na Pakistan wanpela gutpela rot tru long tupela gavman i wok bung klostu wantaem na kamapim gut ken wok-pren namel long ol.
India Praim Minista, Atal Behari Vajpayee i bin kisim wanpela telephone call i kam long Military ruler blong Pakistan, General Pervez Musharraf blong tok sori long bagarap i bin kamap guria.
General Mushrraf i bin kisim pawa blong long army na ibin rausim gavman long october, 1999.
Wilson River i stat long igo daun.
Oli bin nap long rausim sampela hundret pipol aste taim wara ibin pulap tru na kapsait igo long sampela rot.
Mehi River i stat long igo daun.
Polis insait long Solomon Island ibin putim faivpela man long rum-gad stat long taim oli traim long pinisim ol krime long kapital Honiara.
Emi tok oli kisim bek pinis tupela kar na igat moa bai oli kisim bek na givim bek igo long papa tru blong ol dispela kar.
Polis ibin makim olsem moa long wan hundret ol kar istap yet long han blong ol militian em oli bin stilim ol.
Komanda blong America long Pasifik region Admiral Dennis Blair i tok em i holim strongpela bilif dispela region bai i gat gutpela security long bihaen-taim.
Em i mekim dispela toktok, tru nau long despela taim pait namel log ol kain kala skin pipal i wok long kamap bikpelamoa na em em i gat ol kain heve i wok long kamap long drug trafiking, illegal immigration na piracy.
Taim em i bin wok long toktok long Pasifik islanmds Conference of Leaders long Honalulu, em i tok Pasifik komand blong America, na long region i stap gut na redi long lukautim security na ol wok bung em i go wantaem em.
Admiral Blair i bin toktok long ol wok-pren em America i gat wantaem ol Pasifik ailan kantri, na em i tok em i laik bai oli gohet yet wantaem despela wok bung.
Tasol, em i tok region bai i bungim ol kain kain chasllenge long bihaen-taim em bai i i laik kamapim heve na bagarap long peace na security blong rgion.
United Nations long East Timor.
16) polis ofisa bilong Australia insait long Honiara, biktaun bilong Solomon Islands, we ol i stap long en long dispela taim.
President bilong Phillippines Gloria Arroyo itok, Justice Secretary bilong olpela Presiden Josheph Estrada bilong mekim oli kamap stet witnes.
Insait long wanpela toktok ol ibin autim, Mrs Arroyo itok, oli givim ol tokorait pinis igo long Mr Perez long skelim tingting long toktok bilong husat oa wanem witnes tru ibin givim toktok em i karim gutpela evidens bilong rausim olpela Presiden.
Dispela bot ino bin laik harim wanpela oda ol ibin givim em long stop, bihain long em ibin go insait long hap-solwara bilong Malaysia, kolostu long northern holide ailan oli kolim Langkawi.
New Sunday Times niuspepa i tok, dispela nevi patrol bot ibin sut sampela taim, pastaim long em ibin stopim dispela bot bilong Indonesia na larim ol nevi man i go antap long dispela bot.
Defens Minista bilong Malaysia Najib Razak ibin tok-lukaut olsem ol heve bilong politik em i wok long kamap nau long Indonesia, inap long mekim planti moa pipol bilong Indonesia i ronawei igo insait long Malaysia.
Malaysia long stap-sambai na mekim moa wok bilong patrol na wuas long ol nambis eria bilong kantri.
Dispela lain, Free Papua Movement i wok long kamapim ol pait bilong mekim Irian Jaya i kisim independens, stat yet long taim ol soldia bilong Indonesia ibin muv igo insait long provins long yar 1962.
Ripot i tok olsem, lida bilong North Korea Kim Jong-Il i wok long tingting long go raun long Moscow long dispela yar long toktok wantaim Presiden bilong Russia, Vladimir Putin.
Mr Putin ibin askim Mr Kim long go raun long Moscow long mun Epril, olsem hap bilong wanpela plen bilong Russia long strongim ol wokpren na wokbung bilong en wantaim ol kantri bilong Northeast Asia.
Mas namel long Presiden bilong South Korea Kim Dae-Jung na Presiden bilong Amerika, George W Bush.
Dispela Niusajensi ibin tok, bihain long dispela lukluk-raun bilong em long Russia, lida bilong North Korea bai go raun long Seoul.
Dispela lukluk-raun bilong Kim Jong-Il long Moscow bai kamap olsem nambawan lukluk-raun wanpela lida bilong North Korea i mekim long Russia insait long 15 yar.
Kolostu tru ol ibin kilim Chief Jastis Keshav Prasa Upadhyay insait long dispela trabel em ibin kamap long Sarere, long wanpela rot igo long Surkhet taun, em i stap 450 kilomita longwe long west bilong kapital.
Wanpela sinia ofisa bilong kot, wantaim wanpela polisman na bodi-gad bilong Chief Jatis ibin stap namel long ol dispela pipol ibin dai.
1996 ikam inap nau, na wan-tausen-600 pipol i dai pinis long en.
Presiden bilong Sri Lanka Chandrika Kumaratunga ibin tokaut olsem, gavman bilong em bai inap long holim ol pis-toktok wantaim ol rebel bilong Tamil Tigers, long traim na pinisim ol pait na trabel em i go-het inap long planti yar na kilim pinis planti pipol.
Em i tok, gavman i mas painimaut na luksave long wanem kain wei em bai usim dispela sans bilong toktok wantaim ol rebel.
Presiden Kumaratunga ibin tok tu olsem, gavman ino bin pasim dua bilong holim ol pis-toktok wantaim ol rebel bilong Liberation Tigers of Tamil Eelam.
Yin Chi-ming, i statim pinis wanpela lukluk-raun long bikples China long wankain taim Taiwan i wok long tingting long slekim ol rul em i putim long ol kampani bilong Taiwan long investim moni long bikples China.
Mr Yin ibin statim dispela 12-pela dei lukluk-raun bilong em long bikples China long Sarere.
Em bai go raun long Beijing, Shangai na Guangzhou provins long sauten China.
China i laik givim na wanem kain invesmen ol kampani na bisnis bilong Taiwan iken putim long bikples China.
Fiji Ragbi Union.
33-points-to-19 long Sarare.
Dispela raun-pilai i bilong rerem ol tim pastaim long Super League i stat.
Ol sporting executive insait long South Africa Willem Strauss na Sunday Times niuspepa ibin bihainim Mr.
South Africa, na ol i save sponsarim ragbi insait long eitpela provins na kriket insait long tripela provins, na nau ol i laik putim moni igo insait long Fiji Rugby.
Insait long nius bilong boxing.
Aid Agency, World Vission Australia iwok long putim aie insait long ol rural eria bilong Gujarat provins biong India em ibin bungim bikpela heve tru long wanpela traipela guria ino longtaim igo pinis.
Dispela guria ibin hamarim India long namba 26 de bilong Mun Jenueri na i kilim idai samting olsem 30-tausen pipol na i lusim planti-handred-tausen ol narapela pipol wantaim bikpela heve na inogat ol ples bilong slip.
Lyn Arnold itok, ol pipol insait long ol eria istap longwe long ol taun iwok long kisim ol liklik wara tasol, inap long haf-lita long wanwan de.
Mr Arnold husat istap nau long India itok, ol rural pipol i bilip olsem ol trak bai karim ol kaikai oa wara igo long ol na ol iwok long sanap lain long ol rot.
Cook Islands i gat strongpela bilip bai Pacific Tuna Commission bai kamapim ofis blong em long dispela kantri.
Marine Resources Secretary, Navi Epati i tok pinis olsem, Cook Islands em i stap namba fo bihain long Tonga, Samoa na Fiji, em oli wok long tingting long ol long kirapim ofis blong Forum Fisheries Agency long wanpela long ol.
Mr Epati i tok, Cook Islands i gat strongpela bilip olsem, em bai winim tingting blong Commission blong makim Cook Islands olsem base blong em.
Dispela nupela organisation bai kirapim base blong em long rijon long kamap olsem ol het-kuata blong Commission long Conservation an Management blong ol pis, em oli no save stap tasol long wanpela hap long Western na Central Pacific na oli save kolim olsem Tuna Commission.
Australia i bin lucki na i bin win long wanpela run taim em i bin pleim Zimbabwe long One day match blong ol long Perth long nait.
Jim Maxwell i ripot olsem, Australia i bin pilim pressure tru long taim oli kamap klostu long final blong ol despela one day match.
Pilai blong ol Zimbabwe ibin testim gut tru Australia, we sampela playa blong ol ino bin perfum gut tumas.
Australia bin scorim 303, na Zimbabwe ibin chasingim despela score, we em i bin kam daon long 15 run tasol nau long zimbabwe long kisim.
Win blong Australia i min olsem record blong ol, long nogat wanpela side i beatim ol yet, i stap.
Australia Defence force Association i tok blong stopim olgeta wok blong defenbce force long kantri tede, ino gutpela samting.
Samting olsem fifti-tausan wokman na meri blong defence Force bai i noken wok tede.
Bikpela head oa bos blong Defence Force, Admiral Chris Barrie, bai i mekim wanpela address oa toktok long video bai olgeta wokman na meri long Derfence force i harim olsem, nogat wanpela insaet long armed forces i ken larim oa ok long kain pasin blong paitim oa mekim ol kain pasin nogut long ol narapela long Australia Defence force.
Admiral Barrie na ol head oa bos blong Army, navy na Air Force bai i traim long enforcim respect long law na principle blong military justice.
Gavman blong Australia na tu Opposition i sapotim despela wok Defence Force i mekim, em oli no bin save mekim bifo.
Conner blong Defence Association i tok i gutpela long ol senior ofisa long mekim bikpela wok moa long wuas bai kain pasin olsem inoken kamap, long ol forces.
Nainpela de bihaen long guria i bin kamap, na bagarapim Western India state, Gujarat, ol laen blong halivim ino laik stopim yet ol wok blong painim pipal em oli ting ino indai yet long despela birua.
Ol authority long Gujarat commpercial capital, Ahmeda-bad i bin autim despela toktok blong ol taim wanpela liklik guria ken i bin kamap long wanpela district em i stap longwe tru long Mahara-shitara state, em i stap klostu long Gujarat.
Despela guria i bin mekim pipal i poret nongut tru.
435 bodi blong pipal em oli bin kisim aut long ol pipia blong ol haus em i bin pundaon bagarap long ol taon, na bilis long Bhuj taon.
143 ol haus blong pipal long olgeta hap blong Gujarat long 26de blong mun january.
Kiribati ibin kisim 10-million dolla insait long wok blong em long salim ol passport igo long ol pipol blong arapela kantri.
Pasifik nius agensi.
Asia long igo na kamapim ol nupela bisnis investment long Kiribati na bai narakain long ol dispela bisnis em oli stap pinis long kantri.
Man husat i bin Governor-General na Supreme Court Judge bipo blong New Zealand, Sir David Beattie, i bin dai long haus blong em na i bin gat 76 Chrismas blong em.
Pikinini-man blong Sir David i tok, papa blong em, i bin fit taim i dai na i bin kaikai wantaim ol memba blong Famili blong em, pastaim em ibin lusim pati na i go wakabaut.
Wanpela olpela Governor-General na judge blong Niu Zilan, Sir David Beattie, i bin dai long haus blongem klostu long wellington, em ino bin sik.
Long wanpela statement, famili blongem itok Sir David i bin dai nating long heart attack, na Lady Beattie na ol familiy blongem ibin stap wantaem em taim em i bin indai.
Sior david i bin wanpela supreme Court judge long 1969 igo i nap long 1980, na em i bin Governor General stat long 1980 igo i nap long 1985.
Em i bin mekim bikpela wok long Sport, we em i bin Presient blong New Zealand olympic komiti igo nap long yiar igo pinis long sydney Games, em i bin president blong Olympic na Commonwealth Games Associationb long 1989 na President blong New Zealand Sports Foundation i nap long tupela term.
OLI RAUISIM KEN HAND BLONG MR.
Franis doctor oa surgeon husat i bin halivim New Zilan Man, Clint Hallam, long kisim first hand transplant oa em i bin sumapim narapela han igo long han blong Mr.
Professor Jean-Michel Dubernard, husat i bin bosim despela namba-wan operation long putim bek han long Mr.
Hallam, long Lyon long september, 1998, i tok oli bin hatim-ov despela han ken i soim olsem, despela transplant ino bin wok, oa em i fail.
Long wanpela interview wantaem Le Progre daily Niuspepa, em i tok long Mr.
Hallam long ino bihaenim tok blong kisim marasin samting olsem oli bin tokim em long wokim.
Tasol em i tok, tru despela operation ino bin kamap gut, tasol em i hamamas olsem, oli bin larim em long wokim wol-first hand operation.
Hallam ino bin tok save long ol doctor, pastaem long namba-wan operation, olsem em i bin lusim right han blongem long accident, taim em i bin kalabus long fraud oa mekim ol giaman na stil pasin.
Foreign Minista blong Pakistan Adbul Satter i askim strong pinis India long larim ol Gavman blong tupoela kantri long statim toktok blong pinisim despela heve long Kashmir.
Satter i bin toklukaut long gavman blong India olsem long putim ol kain rul oa condition pastaem long oli holim toktok, bai inoken larim wanpela gutpela samting long kamap, bai em i bagarim toktok.
India inap sampela taim nau ino laikim long oli statim ol toktok wantaem Pakistan, i nap oli stopim kain cross-border trabal long despela divided state, i pinis.
Kargil region long kashmir long 1999.
Wanpela pasindia sip i wok long karim ol refugi pipal, i bin igo daun aninit long solwara klostu long Jalolo, insait long North Maluku, Province blong Indonesia.
Antara nius-agensi i tok, dispela pasindia sip i bin lusim basis blong Bastiong, long Ternate Island long Sarere blong igo long Galela, long Halmahera Island, taim em i bin bungim taim nogut na go daun aninit long solwara.
80 pipal em ol refugi husat ibin rona-wei lusim Galela bihainim ol pait namel long ol Muslim na Christian, i bin stap antap long dispela pasindia sip.
Oli bin wok long go bek long ples blong ol.
Gavman blong North Maluku i tok, taim nogut, i wok long pasim ol wok blong painim ol dispela pipal.
Ofis blong Meteorology i wok long tok lukaut long kamap blong bikpela ren long dispela eria na i tokim pinis ol sip long noken lusim bris blong ol.
Long Indonesia, planti-tauysan pipal i bin bung na demonstrate blong soim sapot blong ol long President Abdurrahman Wahid, husat i wok long kisim planti toktok long resign oa pinis long wok bihaenim ol tokwin long korapsen.
Mark Bowling i ripot olsem em i bin gat ol bikpela bung long olgeta wan wan de bihaen long wanpela emergency miting blong Cabinet blong President Wahid, em insaet longen ol memba i bin soim strongpela sapot long sanap bung wantaem na sapotim lida husat i wok long bungim hatpela taim long nau.
Wanpela long ol bikpela bung blong pipal, i bin kamap long Surabaya, capityal blong East Java.
Bikpela Muslim organisation long indonesia, Nahdlatul Ulama, em Abdurrahman Wahid i bin lida longen, igo inap long taim em i bin kamap President, fiftin-mun igo pinis, i bin holim despela mas.
Ol sumatinb i bin mas long ol rot na tok-promis long sapotim President wahid igo inap lastpela man indai na blut blongem i kapsait long defendim em.
Nahdatul Ulama i wok long tok em i gat moa long 30-million memba.
Lida blong ol long nau, HAsyim Muzadi i tok lukaut pinis, em ino save sapos em bai i nap yet long kontrolim ol memba olsem nau na bai i noken gat ol pait i kamap wantaem ol group i wok long campeign long oli mas rausism President Wahid.
Planti-tausen sapota bilong Presiden Abdurrahman Wahid bilong Indonesia ibin holim mas insait long Jakarta long protes-egensim ol samting em sampela lain i mekim nau bilong traim-rausim em long paua.
Samting olsem ten-tausen pipol ibin bung arasait long ol ofis bilong Golkar Pati insait long Jakarta na kukim-daun dispela ofis long paia.
Golkar insait long Situbondo na Asembagus siti long East Java.
Ol ibin kukim-daun ol dispela ofis bilong Golkar Pati, maski Presiden Wahid ibin tokim ol long stap-isi.
Long wik igo pinis, ol palamen memba bilong Golkar Pati ibin go pas long ol toktok na tingting bilong rausim Mr Wahid.
Palamen bilong Indonesia ibin givim tok-orait long wanpela ripot bilong wanpela komiti em ibin sutim tok long Presiden Wahid long stap insait long tupela korapt-pasin wantaim ol ofisa bilong gavman bilong em.
Bod ibin givim insait long planti yar.
Papua Niugini igo antap long samting olsem 34 Australian Dola long wanwan wik.
18 Australian Dola long wanwan wik.
Ol tred union i bel-kaskas tru long dispela samting Kebinet ibin mekim.
Planti long ol ino bilipim tok bilong Kebinet we em i tok olsem sapos ol i apim tumas pei bilong ol wokmanmeri, orait ekonomi bilong kantri bai bagarap.
Ol tred union ofisa ibin wok long holim ol miting tete long toktok long wanem samting ol bai inap mekim long soim koros bilong ol.
Samting olsem 50-tausen ol ami.
Admiral Barrie ibin tok emi ting emi ting ripot blong militari jastis bai redi long tripela mun.
Oli bin askim long holim dispela wok painim blong bekim ol toktok iwok long kamap olsem ibin gat pasin nogut na defens fos ino save mekim ol wok long stretpela pasin emi mas mekim.
Wanpela sip em i bin wok long karim ol muslim refuji long Eastern Indonesia i bin go daon long solwara na kilim dai wanpela-ten-wan pipal na narapela wanpela-ten wan i wok long lus yet.
Polis i tok despela sip, Leo star 11, i bin kapsait long ol bikpela sibruk, long sunde moning, bihaen long em i bin lusim North Maluku capital, Tenate blong go long Galela em i stap long Halmahera ailan.
Polis i tok despela sip, oli bin wokim long timba, olibilif i bin wok long karim 80 pipal olgeta.
Faivpela-ten-eit pipal oli bin painim ol ino dai.
Ol despela refuji, i stap namel long planti tausan husat i bin ronawei long ol ples blong ol bihaenim ol pait namel long Muslim na chrsitain long region.
481 pasindia long ol.
Presiden Suharto igo bek ken long kot.
Long yar igo pinis, ol ibin lusim-pastaim wanpela kot kes bilong Suharto long sas bilong korapsen, long wanem dispela olpela lida ibin sik tumas.
Em i tok, bai ol inap sanapim ken dispela olpela Presiden long kot, sapos sik bilong em i pinis.
Planti pipol ibin protes na kamapim pait insait long Jakarta, taim ol ibin lusim-pastaim dispela kot kes bilong Suharto long ol korapsen sas, long mun Septemba long yar igo pinis.
Pasifik iwok long kisim hap blong ol gutpela samting long dispela bisnis.
Emi tok gutpela wok bung wantaim ol bodi blong lukautim touris bisnis long rijon imas mekim i bikpela samting.
Gavman bilong Tuvalu ibin autim tingting-wari long ol ripot i tok olsem balus-kampani bilong Fiji, Air Fiji, i wok long koros long moni wantaim wanpela kampani bilong Papua Niugini.
Air Fiji husat i save ronim wanpela sevis namel long Tuvalu na Tonga, tupela dei long wanwan wik.
Long wiken, dispela kampani bilong PNG ibin kisim kot-samons bilong kisim tupela balus bilong Air Fiji, long wanem ripot i tok em igat dinau long dispela kampani na ino peim bek yet.
Tasol, Credit Corporation ino bin laik tokaut long wanem kain heve tru i stap insait long dispela koros bilong ol.
Direkta Generel bilong World Trade Organisation i tok, ol tred agrimen namel long wanwan kantri bai ino inap halivim gut ol narapela kantri long wold.
Dispela man em i Mike Moore na em i olpela Praim Minista bilong New Zealand.
Long dispela taim, em i wok long raun long Australia long wankain taim Federal Gavman bilong Australia i wok long traim long kamapim ol tred agrimen wantaim Singapore na Amerika.
Em i tok, ol dispela kain tingting-laik bilong kamapim ol agrimen namel long wanwan kantri, i soim-aut olsem ol ino mekim planti samting tumas long opim rot bilong holim wanpela nupela raun bilong ol toktok bilong tred long wold.
Ibin gat 91 deleget i stap antap long sip taim em ibin lusim bris long Xiamen Shyah-muhn long Fujian Provins long sel igo long Kinmen ailan, liklik ailan blong Taiwan, em i stap sampela kilomita longwe long nambis blong bikples China.
China long stap long ol kain wokbung em Taiwan Presiden Chen Shui-bian ibin kirapim olsem wei blong daunim ol belhat na kros wantaim gavman blong Mainland China.
Kinmen ailan, na igo long Xiamen Shyah Muhn long bikples China.
Coca-Cola Amatil kampani em i gat bikpela ofis blongen long Australia, i salim pinis ol bisnis han blongen em i wok long bungim heve long Philippines.
Oli bin salim ol dispela bisnis igo bek long mama kampani long America na long San Miguel Corporation long Philippines long Tu-point-Tri-billion Dola, em bai i karamapim ol sea na dinau wantaim long bekim blong dispela bisnis.
Dispela bisnis long Philippines ino bin wok gut long winim profit-moni long wok blongen, stat long taim Cocoa Cola Amatil i bin baim ikam long San Miguel, tripela yiar igo pinis.
Oli bin tokaut long dispela taim, Coca Cola Amatil i bin winim 204-million Dola profit moni long wok blongen, profit-moni i bin kalap igo antap long seven-pesen.
Asia Pasifik rijon.
Ol i ting olsem wanpela jas bilong New Zealand, Jastis David Williams, bai go kamap tete long Pukapuka ailan long Cook Islands.
Jastis Williams bai go het long harim ol eleksin petisen em Democratic Alliance Pati na Cook Islands Pati ibin putim-aut, bihain long wanpela by-eleksin ibin kamap long Pukapuka ailan long mun Septemba long yar igo pinis.
Ol bikpela setelmen long ol sait blong Merapi Volkeno, i stap sevenpela kilomita longwe long maus blongen, tasol ol mansave long volkeno i tok em nogat nid long oli muvim ol nau.
10 de blong mun Jenueri, taim pairap i bin wok long kamap bikpela moa.
Tasmania long Australia.
Moa long 12-pela paia-man i wok long traim long kontrolim na kilim dispela paia, wantaim halivim bilong foapela buldoza na wanpela balus.
Tasmania, na tu long Bird Vineyard.
Wanpela strongpela win ibin wok long halivim dispela paia long muv, na ol ibin muvimaut ol hos na bulmakau ibin stap long rot bilong dispela paia.
Planti-tausen sapota bilong Presiden Abdurrahman Wahid bilong Indonesia ibin holim ol bung insait long East Java.
Moa long tri-tausen pipol ibin bung long prea, pastaim long tulait i bruk long Banyuwangi taun long East Java, na planti-handred moa ibin usim ol bikpela diwai long blokim ol rot igo insait long Situbundo taun em i stap kolostu.
Dispela em i namba-foa dei bilong ol protes i kamap long East Java, aspeles bilong bikpela Muslim grup tru ol i kolim Nahdlatul Ulama, em Mr Wahid ibin lidim pastaim long em ibin kisim paua long 15 mun igo pinis.
East Java, long soim olsem ol i sapotim Mr Wahid.
Dispela kain pasin ino bin save kamap bipo long dispela Frans territori.
France long 1999, i loa tu blong ol Overseas territori blong France, na New Caledonia i wanpela long ol.
Despela loa i karamapim tu kain marit, we tupela man oa tupela meri i laik stap long laif blong ol olsem marit man na meri.
Bai oli stat long harim ol toktok longen insaet long wanpela wik.
Dispela fektori blong wokim kolos ibin wanpela samting em ol wok painim wok long kamap long en na oli bin pasim em long mun Januari.
Vietnam igo long dispela Pasifik Territori blong America, na baim ol mak blong moni aninit long pei ol wokman na meri blong Samoa isave kisim.
Foren Minista bilong Australia, Alexander Downer, i toktok halvim tingting bilong America long wokim wanpela nesanal missile defence system.
Mr Downer i tok wari bilong sampela kantri olsem, dispela tingting bai bagarapim samting oli kolim - international stategic balance, ino luksave long ol samting nogut em oli nap bagarapim America.
Em i tok ol kain toktok olsem i mas lukluk tu long ol kain kantri olsem Russia em oli save salim ol samting bilong pait igo long ol kantri husat nau i ken bagarapim peace long wold.
Mr Downer i tok ol kantri i mas luksave tu olsem, astingting bilong dispela nesanal missile defence system bilong America em long difens.
Baset blong Solomon Islands gavman nau i bungim sampela kain heve.
Nau, dispela kantri, em i wok long bungim trabel, bai nap painim olsem em i sot long sampela moni insait long baset-estimets blong en.
Spika blong Nesenel Palamen, Paul Tovua i tok, palimen husat i hap han blong gavman, bai wanpela long ol lain bai bungim bikpela heve.
Mr Tovua i bin tok moni oli bin makim bilong usim blong Nesenel Palamen nau i bungim bikpela heve, olsem tu long ol arapela wok blong gavman.
Long wankain taim, gavman imas peim planti-handret milian dola long ol kos bilong ol wok na ol arapela samting em i mas peim moni long en.
Ariel Sharon ibin wok long tokaut long ol tingting bilongen long girapim wanpela gavman em bai bungim wantaim olgeta pipol bilong Israel, ol politikel lida bilong Australia i salim tok hamamas bilong ol igo long olpela praim Minisa- Ehud Barak long ol gutpela wok em ibin mekim.
Greg Jennett ripot olsem, Praim minista bilong Australia John Howard, ibin tok hamamas long win bilong Mr.
Howard itok- inogat wanpela Praim minista bilong Israel inap long mekim moa ol wok bilong rerem ol wok na tingting bilong peace process insait long Middle East.
Em itok niupela praim minista bilong Israel bai mekim gutpela wok olsem Mr.
Barak ibin mekimOpposition lida- Kim Beazley itok- Mr.
Barak i man bilong kamapim peace em pipol na kantri bai lusim em.
Ol pipia na na paia iwok long kapsait ikam long bikpela volkeno long wanpela eria em planti pipol istap long en long hap olsem long south blong Sentrel Java long Indonesia.
Mauden Perapi ibin kapsaitim retpela na hatpela pipia blong em wantaim ol hatpela simuk ibin bikpela tru na iwok long kamap hariap hariap tru.
Emi tok tripela de long ol ren long dispela eria long Merapi iwok long stopim ol pipia blong dispela mauden paia na dispela tu inap kamapim bikpela graun i bruk.
Strongpela military bilong Indonesia ino laikim parlimen bilong Indonesia long rausim pawa hariap long han bilong Presidenet Abdurrahman Wahid usait nau iwok long bungim planti heve.
Despela tokaut bilong military i salim kliapela toksave igo long ol memba bilong parliment long inoken pusim parlimen long kamapim kuik wanpela kivung.
Consultertive Assembly iken sidaun long kivung.
Em itok- ol mas inoken bringim kivung bilong assmebly ikam klostu long wanem- ol bai brukim lo na military bai inoken wanbel sapos em brukim despela lo.
Hetman bilong congrees- AMIEN RAIS usait ibin mekim planti lain girap nogut na halavim Mr.
Wahid long winim pawa 15-pela mun igo pinis- nau iwok long igo pas long ol wok na tingting bilong rausim em ken long pawa na em iwok long askim long Palimen oa congrees imas kamapim wanpela kivung insait long eitpela wik.
Tasol long mande- tupela long ol bigpela pati-ino bin laikim tu long oli holim kuik wanpela kivung.
Lain Ami-Nevi na Airfos bilong Indonesia igat bigpela lain i holim strongpela pawa insait long parlimen na ol tingting bilongen igat bigpela sapot.
26 de long haus-kalabus long 1996.
Queen long wok blong ol ibin mekim taim em ibin mekim dispela tupela lukluk raun igo long Cook Islands.
Ol faifpela politikal pati bilong ol asples Fijian i tok ol bai noken oraitim oa sapotim ol pasin pait sapos apil kot i tok 1997 constitution i as-loa yet bilong kantri na koalisen gavman em oli bin rausim long ku i raitpela gavman yet bilong kantri.
Toktok bilong ol pati i kamap pastaim long taim Appeals kot i harim dispela apil dispela mun.
Ofa Kaukimoce i ripot ikam long Suva olsem, olpela paliment memba bilong Fijian Association, Ratu Esiar Rabuno, i bin tokim kantri long noken wari na i tok oli no bin toktok long pait taim insait long ol miting bilong ol.
Ratu Josaia Arywa, president bilong Christian Democrat Party, i bin sapotim toktok bilong Ratu Rabuno na i tok, ol toktok bai pait i kamap sapos Appeals Court i oraitim yet tingting bilong Justice Anthony Gates, em ol tokwin nating bilong tasol.
Representative, i tok ol dispela toktok long pait em ol pasin politik tasol na em i kam long Labour Party bilong mekim ol asples Fijian i luk olsem oli pipol bilong pait tasol.
Ol lida blong Pasikik i bin tokaut long laik blong ol bai strongpela wokbung i mas kamap namel long Pasifik na America, olsem blong strongim wok blong invesmen long rijon.
Pasifik kantri i bin askim America long kam insait na pasim kuik dispela tingting.
Ol kriminal lain i save usim dispela kain pasin long haitim toti-moni bilong ol insait long ol benk long ol arapela kantri.
20 benk bilong Amerika, na wok ol i save mekim wantaim 12-pela ovasis benk em oli lukim olsem ol kriminal i wok long usim oa inap long usim ol long haitim toti-moni.
European Bank long Vanuatu em i wanpela long ol dispela 12-pela benk i stap long ripot bilong dispela komiti.
Vanuatu i pasim ol lokal lain long save gut long ol wok bilong ol benk long narapela kantri.
Ol wokman bilong sab-komiti i bin toktok wantaim wanpela lokal papa bilong benk, husat i wok tu olsem siaman bilong bikpela komisin bilong Vanuatu em i save skelim wok wantaim ol benk bilong narapela kantri.
Tasol, em i bin tokim ol olsem, loa bilong Vanuatu i tambuim ol gavman ofisa long givimaut toksave long husat i papa long ol benk, igo long ol pipol em ol ino wokmanmeri bilong gavman.
Olsem na maski em i siaman bilong dispela bikpela wok, em yet ino save long husat i papa bilong 60 benk em i wuas long ol.
Moa long 20 Palestine pipol na tupela soldia bilong Israel i bin kisim bagarap taim ol protes bilong makim eleksan bilong Israel i tanim igo long pait.
20 pipol i bin kisim bagarap taim ol soldia bilong Israel i bin sutim ol Palestine pipol long raba katres na tia ges.
Ol dispela pipol bilong Palestine i bin mas igo long wanpela ami sek poin long Ramallah na tromoi ston longol soldia.
Samting olsem tu-tausen pipol i bin bung na mas long ol rot bihainim tok bilong wanpela lain Palestine grup long bung na mas bilong makim eleksan.
Narapela tripela Palestine man i bin kisim bagarap long ol raba katres insait long Hebron taun long West Bank.
Oli ting right-wing lida Ariel Sharon bai winim man husat i praim minista nau, Ehud Barak long bikpela namba tru long eleksan.
Dispela eleksan ino eleksan nating, planti pipol i lukim em olsem wanpela referendum oa vot bilong peace bihainim ol pait na trabal em i wok long kamap namel long Palestine na Israel inap long foapela mun nau.
Noel Levi, i stap nau long wanpela intanesenel miting insait long New York bilong toktok long ol wei bilong kamapim pis.
Mr Levi i tok, insait long summit-miting long Kiribati long yar igo pinis, ol lida bilong Pacific Forum ibin kamapim wanpela plen bilong wanem samting ol i mas mekim taim igat politikal na sekuriti trabel i kamap long rijon.
Forum long wanem kain mekim-save oa samting ol bai mekim long kantri i stap insait long trabel.
PNG I MAS MEKIM MOA BILONG WINIM BEK OL INVESTA!
Wanpela long ol biknem economist oa saveman long wokmoni insait long Pacific rijen i tok Papua New Guinea i mas mekim moa bilong winim bek bilip bilong ol investa oa ol bisnis pipol.
Wali Osman bilong Bank of Hawaii i tok ol trabal long politik na moni em i bin wok long kamap long P-N-G i bin mekim ol foren investa husat i save laik wok insait long kantri bipo, i poret na go pinis.
Mr Osman i tok P-N-G Gavman i mekim sampela samting pinis bilong kirapim bek ekonomi bilong kantri -- tasol em i mas mekim moa nau bilong winim tingting na bilip bilong ol investa long ol projek olsem paip-lain bilong ges lusim P-N-G ikam long Queensland.
Mr Osman i tok mak bilong foren investmen i go daun bikpela tru long dispela tenpels yar igo pinis -- na em i tok, PNG i mas mekim moa bilong senisim dispela.
Australia i bin givim long wanpela medikel klinik long Port Moresby.
Lain blong Australia, Ausaid, i bin givim sampela long ol dispela masin.
Darekta blong klinik, Patrick Leslie, i bin tok oli bin pasim dispela klinik bihain long dispela stil-pasin i kamap na 2-tausen pipol em oli save kisim halivim na marasin longen nau i mas go painim long narapela hap.
Ol stil-pasin long ol haus-sik i bikpela wari long Papua New Guinea, na Mr.
Leslie i bin tok ol pipol long komuniti i mas mekim olgeta samting oli ken long lukautim helt senta blong ol.
Wanpela toktok ikam long South Pacific Tourism Organisation i tok, dispela het-tok i autim nid long ol memba bilong turis indastri long 13 memba kantri bilong en, long oli wuas long ol heve iken kamap long envairomen, ol kalsa na kastom na sidaun bilong pipol long ol Pasifik ailan.
Pacific em iken bagarap kwiktaim sapos ol ino lukautim gut.
Gavman bilong Solomon Islands i tok em i ting ol bai nap sainim nau Marau Peace Agreement sampela taim tede.
Pastaim oli bin tok seremoni bilong sainim agrimen bai akmap aste antap long Tobruk, nevi sip bilong Australia.
Tasol tupela militan grup em oli bin wok long pait, ino bin kamap.
Gavman long Honiara i tok em i bilip olsem, Marau Eagle Force na Isatabu Freedom Movement nau i redi long bung.
Oli bin wok long surukim taim bilong sainim dispela agrimen stat yet long mun Disemba bihain long taim ol pait i bin kamap ken.
Oli sainim pinis Marau peace agreement insait long Solomon ailen- bihain long ol ibin wok long sukurim taim longen longpela taim pinis.
Gavman bilong Solomon ailen ibin bungim wantaim tupela lain birua, Marau Eagle Fos na Isatabu Freedom movement antap long wanpela nevi ship bilong Australia- HMS Tobruk.
Siaman bilong Peace Monitoring Council- Sir Peter Keniloria ibin tok hamamas long oli sainim despela peace agreement na em itok ol wok bilong rausim ol samting bilong pait long han bilong ol rebel iken stat nau.
Sir Peter itok, igat planti ol samting bilong pait long han bilong ol wanwan militia grup ol maus rausim long ol.
Memba bilong parlimen na emi resain pinis olsem Health minista- bilongen.
Em itok- President i lusim pinis kantri long wanem emi poret long bungim parliment.
Mausmeri bilong President- Helen Bogden itok- president iwok long tok, ol despela toktok oli sutim igo long em ino tru na Mr.
Dowiyogo istap long Australia nau long sampela bisnis na tu long lukim ol dokta.
Audoa itok- president imas lusim wok bilongen nau- igo inap long oli mekim ol wok painim igo insait long ol despela sutim tok.
Ms Bogden itok- parlimen bilong Nauru bai bung ken long pinis bilong despela mun.
Samting olsem tupela pipol ibin dai pinis na foapela arapela ibin kisim bagarap insait long wanpela graun-bruk long ples em planti pipol ibin seksek na iwok long igo traim long painim gold insaitlong bus blong Thailand.
290 kilomita long hap olsem north blong Bangkok.
War Crimes Tribunal em bai kamap kolostu.
Acting Chief Mejistret Brian Barrow ibin kamapim dispela tingting wantaim halivim bilong ol pipol bilong East Timor insait long Melbourne.
Ariel Sharon i makim pinis namba-wanm de blongem olsem Israel Parim Minista-elect, we em ibin tok Jerusalem em i stap insaet long sovereignity blong Israel taim em i bin go lukluk raon long Western Walll, em ples tambu tru oa holiest site long Jerusalem.
25-point long Israel election na autim Praim minista Ehud Barak.
Sharon i tok em i gat plan long kirapim wanpela national unity gavman bihaenim bikpela laik blong ol Israeli pipal.
Pastaem long despela, political na militant faction blong Paletine Lida, Yasser Arafat, Fatah i bin askim lida blongen long noken stap long ol toktok wantaem Sharon.
Long wanpela toktok, Fatah High Council, long West Bak, i bin askim long oli kamapim bikpela ol pait em i bin kamapim pinis dai blong foa-handret pipal.
Fiji Intrim Gavman i tok wanem ol kot ruling i kamap long ol narapela kantri long wol bai i halivim em long stopim kot ruling em i bin declarim olsem 1997 constitution oa mama loa blong kantri em nogat ron longen na em olgeta pawa long wok long Fiji i stap aninit longen.
Despela multi-racial constitution blong kantri, em kantri i bin stat long wok bihaenim long 1998, long mun May long yiar igo pinis, taim coup i bin kamap, oli bin rausim.
Ofa Kaukimoce i ripot olsem despela legal challenge long ruling i kamap, twelvepela de pastaem tasol long Fiji Court of Appeal bai i glasim ken despela ruling.
Ol Gavman lawya i wok long tok oli salim pinis ol kot ruling, blong ol narapela kantri long wol, em i mekim ol ruling i sapotim ol Interim Administration olsem ol trupela Gavman em i ken kontrolim kantri bihaen long heve i kamap long ol wok politiks.
Oli kolim ol kot ruling olsem despela i bin kamap long Pakistan coup, na ol narapela long Lesotho, Cyprus na long ol planti ol arapela kantri.
Gavman blong Laisenia Qarase i wok long tok long appeal blongen olsem em i mekim trupela wok long kontrolim kantri nau na olsem gavman blongem i ken go het long holim leadership blong kantri i nap Fiji i ken go bek long Parliamentaryt rule.
Faivpela Jas blong Fiji Court of appeal bai i harim Gavman appeal, stat long 19th igo inap long 24de blong dispela mun.
Bikpela majoriti long ol memba blong Nauru Paliamen itok pinis long rausium President blong despela liklik Republik kantri long Pasifik bihaenim ol tokwin long korapsen na kain pasin long bringim in hait moni i kam long ol paul wok long ol narapela kantri.
Long despela taim President Bernard Dowiyogo i stap long Astralia long bisnis raon blongem.
Wanpela memba blong Nauru Parliamen husat i bin minista blong health bifo, Tony Audoa i tok Parliament ino binholim miting blongen i nap nau long sampela mun long wanem Mr.
Dowiyogo i wok long traim bai Parliament i noken putim wanpela n--confidence vot longem.
Audoa i tok nau ol bikpela bung pipal bai i holim blong protest long nauru na bai igohet i nap oli stretim despela heve.
Ol Separatist sapota long West Papua oa Irian Jaya i wok long toktok blong winim sapot blong ol Pasifik ailan kantri long pait blong ol long kamap independent na sovereignity blong ol yet.
West Papua Council represenative, Franzalbert Joku long dispela wik i stap long Vanuatu, blong winim sapot blong Melanesian spearhead group bai em i ken stap long miting blong ol lida blong spearhead kantri long New Caledonia long July.
Long nau Praim minista blong Vanuatu, Barak Sope i holim wok olsem chairman blong M-S-G.
Long miting blong Pasifik Islands forum long Kiribati, West Papuan delegesin i bin stap olsem ol representative blong Nauru Gavman.
Vanuatu na Nauru i bin sponsorim despela West Papua delegesin, long United Nations Generalk Assembly, long new iyrok long mun September long yiar igo pinis.
Vanuatu i bin invite tu long West Papua na East timor long kirapim ol diplmatic ofis blong ol long Port Vila.
OL gavman ofisa i wok long poret olsem ating sik blong ol dok RABIES i kamap pinis long Papua New Guinea i kam longWEst Papua oa Itrian jaya, bihaen long oli bin painim planti dok tru i wok long dai klostu long boda-mak.
PNG Gavman veterinatian Ilagi Puana i tok ol inspector klostu long boda i bin tok, ol dok i bin wok long sik, i wok long traut, igat ol rabis long ai na i wok long guria na bihaen long foapela oa faivpela de ol despeladok i wok long dai.
Doctor Puana i tok despela i wok long soim olsem ol dok iai kksim rabis sik, em wanpela viral disease em i ken kilim dai tu pipal sapos oli kisim.
Secret Service long America, i tok oli bin sutim wanpela man long lek oa skru blongem kllsotu long White-House taim President George W Bush i bin stap insaet.
Tasol agency em i save wuas long security na safety blong President blong America, i tok nogat samting i bin kamap long President.
Wanpela tokman blong agency i tok wanpela unifored secret service agent i bin sutim wanpela man long skru blongem na em i bin holim em.
Despela man i bin wok long karim wanpela weapon.
Long Indonesia, ol sapota blong President Wahid i nap long faivpela de nau i wok long kros na bagarapim ol property na oli toklukaut long ol birua blong President long politiks, bai bikpela moa pait na trabal i kamap.
Long ol niupela trabal i bin kamap, ol soldia i bin sut long ol tear gas blong traim na stopim pipal i bin wok long bung na bagarapim opposition party heatkwata.
Mark Bowling i ripot i kam long Surabaya long East Java, wanpela laen pipal i bin brukim ol windo na go insaet na bagarapim ol ofis long hetkwata blong Golkar party.
Pati em ol sapota blong President Wahid i wok long belhat longen, long wanem em party blong olpela President Suharto na em despela pati tasol husat i wok long forcim Wahid long pinis oa resign oa sapos nogat bai em i kamap lon ai blong Parliament bai em i ken rausium pawa long em long ol tokwin long em i bin stap insaet long ol paul-pasin.
OL soldia i bin sut long ol gear gas blbong stopim ol despela pipal tasol bihaen longen, oli bin sanap tasol na lukluk, taim oli bin putim paia long despela hetkawa blong Golkar party.
President Wahid i askim pinis pipal long stap belisi na bihaenim pasin blong democracy long mekim ol birua blongem i lus long ol tokwin blong ol nambaut.
Wanpela Human Right group long Hong Kong i tok sevenpela moa ol sapota blong Falunggong sect em China i bin outlwim, i bin dai taim oli bin stap lukaut blong polis long chinana olgeta i bin dai ibin gat ol makmak long skin blong ol i soim olsem oli bin paitim ol nongut tru na olsem oli bin indai.
Information centre for human rights and Democracy i tok despela sevenpela pipal i bin dai long kalabus na ol detention centre raon long China long despela tupela mun i pinis.
Centre itok oli apim namba oa record blong ol sapota blong Falungong long polis custody igo antap nau long 112.
Fiji long dispela international Seven Tournament.
America we oli bin skorim tupela trai long winim dispela pilai 12-10.
Dispela pilai ino bin gat wanpela kabinet Minista blong New Zealand ibin igo stap na lukim.
Fiji istap long en long bekim bel koros blong ol long dispela ku ibin kamap long las-yar we oli bin rausim gavaman blong Fiji em ol pipol ibin makim.
Gavman blong Solomon Islands i tok pinis olsem, dispela toktok long Prime Minister, Manasseh Sogavare imas risain, ikam long wanpela man, husat i hangare long kisim pawa.
Minister blong State, insait long Gavman oli bin rausim long ku, Alfred Sasako, i bin askim Prime Minister Sogavare i mas risain, longwanem, Gavman blong em ino mekim gutpela wok blong en.
Mr Sasako i bin tok, Gavman ino mekim gutpela long promis blong em igo long ol olpela militant na i bin brukim lo long spendim moni long ol samting i bin promis long en.
Tasol Press Secretary blong Prime Minister, John Asipara i bin toktok sapotim Prime Minister na i tokaut long ol gutpela wok Gavman i bin mekim long stretim ol pait koros namel long tupela birua lain blong Solomon Islands.
Em i bin tok, moni blong ol narapela kantri i stap long kantri i wok long igo daun, tasol, dispela i kamap longwanem, long dispela trabel, em ibin pasim wok blong salem ol samting igo long ol narapela kantri blong kisim moni long en.
Adi Samanunu Talakuli long ol toktok ibin kamap olsem em ibin istap insait or igat sampela save long Ku insait long Fiji long mun May.
Permanent Secretary bilong pablic Service Commission, Anare Jale itok ol bai mekim wok painim igo insait long Fijian Affairs minista, aninit long section 13 bilong Pablic Service Commission.
Pablic Sevis Commission ikamap wantaim despela tingting- bihain long Adi Samanunu na legal advaisabilong ofis bilong Solicitor General itok tokaut long olgeta samtingOl bai makim wantaim lain em bai igat tripela pipol longen long mekim ol wokpainim igo insait long Bau Cheif.
Oli ting long ol bai stat mekim ol wokpainim igo insait long Adi Samanunu long pinis bilong despela mun-na oli ting em bai kisim tupela wik.
Ol bai salim ripot bilong ol dispela wokpainim igo long Pablic Sevis Commission.
Nem bilong Adi Samanunu ibin kamap long ples klia- long em ibin istap insait long wanpela miting bilong ol hetman bilong ol rebel insait long parlimen building long despela taim bilong Ku long namba 19 de bilong mun May.
Em ibin High Commissioner bilong Fiji long Malaysia long despela taim.
Vietnam long 1993, bai bungim wanwok bilong em bilong Vietnam, Generel Pham Van Tra.
Em i mekim dispela lukluk-raun bihain long ol ibin sainim wanpela agrimen long mun Desemba long yar igo pinis insait long Beijing.
Dispela agrimen ibin kamap bihain long ol ibin holim ol toktok inap long eitpela yar long solwara-boda bilong tupela kantri insait long Gulf of Tonkin.
Ol ibin sainim narapela agrimen bilong ol graun-boda bilong tupela bihain long tupela kantri ibin pait taim Vietnam ibin go insait long Cambodia em bipo ibin gutpela pren bilong China.
Tupela kantri i koros yet long husat i papa long Paracel na Spratly Islands long South China Sea.
Australia ibin lusim traipela sko tru long han bilong West Indies long traim kisim long 339 runs long winim second final insait long Melbourne tete nait.
Mark Waugh usait bai sanap long aie bilong International Cricket Council long ol toktok olsem em ibin kisim ol gris moni insait long Melbourne tumora ibin sanap strong tru long olgeta samting West Indies ibin tromwe longen wantaim record breaking inning bilong 173.
Ol score bilong Waugh ibin bigpela tru long wanpela man bilong Australia insait long wanpela second day international na i namba 9 long ol bigpela score olsem.
Management kampani em Bideau i save klostu wantaim.
Kot keis blong en ibin igo hed tede apinun hia long Melbourne.
Hetman bilong Pacific Islands Forum Noel Levi ibin askim United Nations long halivim long luksave na wuas long ol heve insait long Pasifik we ol i nidim wok bilong bringim pis.
Dispela sekreteri-generel bilong Forum i tok, ol i nidim halivimbilong ol ovasis lain long painim ol wei bilong pasim ol pait na trabel i kamap na long ol wok bilong kamapim pis.
Em i tok olsem, stat long taim ol ibin kirapim Forum, dispela grup ibin mekim wok bilong stretim heve bilong ol ku, we sampela lain ibin rausim ol gavman ol pipol ibin elektim long demokratik pasin.
Fiji na narapela long Solomon Islands.
Tonga na Vanuatu--na bin makim namba wan de blong mun Julai long luksave long wanpela tok orait blong ol tingting blong lukautim na stretim wok blong takis oa sapos nogat ol bai bungim strongpela mekim save ikam long tupela-ten nain memba blong lain O.
Tokman blong Forum Sekretariat ibin tok dispela taim em lain O.
10-pesen moa long ol moni halivim winim mak blong moni ol dispela liklik Pasifik ailan kantri isave kamapim.
Japan ibin rereim na ikamap wantaim tingting blong Forum Sekretariat na lain O.
Gavman bilong Fiji na Qantas ibin givim moni-halivim long balus-kampani bilong Fiji em i wok long bungim moni-heve bihain long em ibin wok long lusim bikpela moni.
Air Pacific, em Qantas i holim bikpela sea long en, i bungim heve long moni long wanem igat ku ibin kamap long Fiji long mun Mei long yar igo pinis.
Dispela balus kampani ibin bungim bikpela heve long moni taim bikpela turis bisnis bilong Fiji ibin bruk-daun bihain long ku ibin kamap long Mei 19, we ol ibin rausim gavman bilong kantri.
Taliban milisa em i ronim gavman long Afghanistan i tok, Interior Minista bilong Pakistan Moinuddin Haider ibin promis long larim planti-tausen kalabusman bilong Afghanistan, em ol i stap nau long ol kalabus bilong Pakistan, igo fri.
Pakistan ibin mekim dispela promis long taim em ibin toktok wantaim Taliban.
Em ibin askim Taliban long salim-igo-bek 60 Pakistan pipol em ol i wok long hait-istap long Afghanistan bihain long ol ibin kamapimbikpela trabel namel long ol lotu long Pakistan.
Afghanistan i kontrolim namba bilong ol refugi i wok long ronawei long pait na bikpela san na taim-drai i kamap nau long Afghanistan na igo long Pakistan.
Ol politisen oa memba blong palaimen bilong Papua New Guinea ibin tokorait long apim pei bilong ol yet igo antap long 100 pesen wanpela wik bihain long cabinet itok nogat long askim bilong Minimum Wages Bod long apim pe bilong ol wokman- meri bilong Papua New Guinea.
Richard Dinnen ripot olsem- i luk olsem ol politisen ibin hait na tokorait long apim pe bilong ol yet.
Ol liklik hap tokwin tasol bilong despela stori ibin wok long ikam aut aste- na tete olgeta stori longen ikamap long ples klia.
Pe bilong Praim Minista na ol cabinet minista ibin igo antap long 100 percent na ol narapela memba ibin kisim pe igo antap namel loong 25- na 60 percent.
Spika usait ibin igo pass long commission bilong oraitim despela pe igo antap ibin dambolim pe bilongen.
Ol ibin oraitim despela pe igo antap long yar igo pinis na ol ibin stat kisim long namba 11 de bilong mun January tasol oli ibin bin tokaut long ples klia longen.
Long wik igo pinis parlimen itok nogat long apim pe bilong ol pablic servant em inap long 34 kina tasol antap long pe bilong ol long wanwan wik- long wanem cabinet ibin tok kantri inogat moni.
Sampela bilong ol despela memba ino bin laikim pei bilong ol pablik sevant igo antap- iwok long kisim namel long wan- na 2-tausen dolla long wanwan wik.
Dispela bom ibin pairap kolostu long peles bilong ol Orthodox Jew long west Jerusalem, tupela dei tasol bihain long ol ibin elektim Mr.
Sharon olsem Praim Minista.
Polis i tok, dispela bom-pairap long kar ibin kamapim heve long wanpela meri, na ol ibin daunim namba ol ibin givim pastaim long hamas pipol ibin kisim bagarap long en.
Mr Sharon i tok, em bai traim long go het wantaim ol wok na toktok bilong kamapim pis, tasol dispela wok bilong pis bai kamap bihain long olgeta trabel i pinis.
Singapore na Indonesia i wok long lukluk long ol wei blong kamapim moa wok trade na bisnis namel long tupela kantri.
Singapore Minister blong Trade na Industry, George Yeo bai lukluk raun long Indonesia inap long fopela dei long wik bihain.
Em bai holim ol toktok wantaim ol politikal lida na bungim ol bisnis-man blong Indonesia na Singapore.
Insait long dispela lukluk raun blong em, em bai sainim tu wanpela natural gas sales agrimen namel long Singapore Power na Pertamina long Jakarta.
Dispela agrimen bai larim long oli salim natural gas ikam long South Sumatra Gas fields long Indonesia igo long Singapore.
Long mun igo pinis, tupela kantri statim wanpela projek, em kos blong em inap long kamap long planti billion dola, blong salim natural gas ikam long Indonesia West Natuna fields igo long siti blong Singapore, long pipeline, em bai oli putim aninit long solwara.
Dispela tingting blong pasim skul i karamapim registraisen na kisim nupela ol skul pikinini long igo skul long dispela yar.
New Zealand bai tromoi 6-million na faive-hundret tausen dolla blong mekim olgeta bikpela oa secondary skul long Solomon Islands istap op long dispela yar.
Ol justice na interior minister bilong European Union iwok long holim kivung insait long Stokchom bilong painim rot bilong halavim ol poor pipol i usim bodi bilong ol long han bilong ol paul bisnis lain iwok long hait na salim ol olsem ol kalapus bilong pulim moni.
Em itok nau yumi istap long taim ol masin na ol narapela samting long despela world istap long ples klia na pasin bilong slavery istap yet.
000 ol women na ol yangpela meri igo igo insait nating olsem ol illeagel immigrant insait long Europe long olgeta yar.
Ol paul bisnis lain long world ibin mekim ol wok bilong salim hait ol poor pipol igo ikam long kantri olsem wanpela bigpela bisnis bilong pulim moni hariap longen.
President bilong Indonesia-Abdurrahman Wahid igo kamap pinis long provins bilongen we em igat bigpela sapot bilongen insait long East Java- bilong igo toksave long ol lain sapota bilongen long inoken kamapim ol trabel, bihain long ol ibin wok long kamapim ol protest inap long sampela de nau.
Planti tausen ol sapota bilongen ibin singaut na bigmaus nambaut long taim em ibin igo kamap insait long Pasuruan taun.
000 ol polis na soldia na planti tausen ol special paramilitary fos ibin igo sanap was raun long ol nambis bilong despela taun.
Insait long sampela de igo pinis- polis ibin sut long ol simuk bom na sut long ol gan igo antap long kilaut bilong givim tok lukaut igo long ol pipol- bihain long ol lain sapota bilong Mr.
Wahid ibin bagarapim sampela ofis bilong Golkar pati insait long olgeta hap bilong East Java.
Wahid ibin askim ol sapota bilongen long istap isi, tasol em itok- despela tingting koros bilong ol pipol i soim olsem pipol ino wanbel long legislature oa palimen em isave wokim kamap lo bilong kantri.
Long wik igo pinis - National Assembly ibin stat bihainim namba wan rot bilong rausim pawa long han bilong Mr.
Wahid long wanem long toktok ibin kamap olsem em ibin stap insait long korapsen emi kos planti billion dolla.
Praim Minista bilong Japan, Yoshiro Mori, i tok America i tok sori pinis bihain wanpela bot bilong Japan i bin go daun long solwara long Hawaii, taim em i bam wantaim wanpela nuklia-paua sabmarin bilong America.
American nevi sabmarin na bot bilong Japan i bam arasait long Honolulu.
Dispela bot bilong Japan i bilong wanpela fisheries hai skul long wanpela ailan long san kamap sait bilong Japan.
Mr Mori i tok America i tok sori na i tok em i wok long mekim olgeta samting em i ken bilong painim ol nainpela pipol husat i lus yet.
Japan Foren ministri i tok foapela long ol pipol i lus oli sumatin, tupela tisa na tripela memba bilong kru.
Chief Cabinet Secretary, Yasuo Fukuda, i tok dispela tok sori, em i bin kam long Pentagon na igo long Japanese embeseda long Washington, ating i soim olsem America i hasua long dispela birua.
Em i tok paliment sekretri bilong Japan, Yoshitaka Sakurada, bai go long Hawaii bilong halvim stretim birua.
Samting olsem 45 pipol i dai pinis insait long ol haiwara na graun-bruk long West Java provins bilong Indonesia, bihainim bikpela ren.
Antara nius ejensi bilong Indonesia i tok makim ol lokal ofisal long tok olsem, moa long 5-tausen-6-handret femili nau i nogat moa haus bilong silip na planti tausen hekte rais plantesin i bagarap.
Hap em i bin bagarap tru em long Lebak distrik, em i stap samting olsem 60 kilomita long saut bilong Jakarta, we ol graun-bruk i kilim 29 vilis pipol.
Ol komando bilong India i kontrolim pinis ken bikpela polis stesin insait long Srinagar, kapital bilong Kashmir.
Ol Muslim militan i bin go kontrolim dispela polis stesin bipo.
South Asia niusman Jonathan Harley i ripot olsem, samting olsem tenpela pipol i bin dai taim ol rebel i bin reidim dispela polis stesin.
Ol Muslim militant i bin go paitim ol man insait long dispela polis stesin long Fraide nait.
Polis i tok eitpela polisman, wanpela militan na wanpela man husat oli no luksave long en, oli bin dai.
Wanpela tokman bilong Alumar separatist grup i tok sikispela militant i bin stap insait long dispela reid, em oli wokim wantaim halvim bilong lain oli kolim Lashke-Etoiba muvmen insait long Pakistan.
Na, oli wok long muvim planti handret vilis pipol lusim ol eria raun long Mt Merapi long Indonesia, bihain long taraipela kilaut ash oa dast na lava i kapsait long maus bilong volkano na ron olsem riva ikam aut.
Ol volcanologists oa saveman long ol mauden-paia, husat i bin wok long galasim na wuas long bel bilong dispela volkano inap long sampela wik, i tok ol samting long bel bilong volkano i bin senis na go bagarap long bik moning.
Taraipela dast em i gat posin long en na ges em i sut igo antap long skai, i bin karamapim sampela peles long sait bilong volkano.
Planti handret tausen pipol i save stap raun long dispela volkano, em i stap samting olsem 380 kilomita long san kamap sait bilong Jakarta.
Ol pipal long Tarawa, kapital blong Kiribati, i bin painim aut long namba wan taim, wanem kain bagarap iken kamap long ol ailan blong ol taim mak blong solwara igo antap.
Planti ol pipal i bin lusim ol haus blong ol, longwanem ol hai-wara na ol bris em i bin bungim ol atoll long Tarawa, i bin stap aninit long solwara, taim mak blong em i bin igo antap.
National redio i tok, solwara i bin go insait long sampela ol haus wantaim ol gaden kaikai na ol banis pik.
Sampela ol draiva ino bin laik long go long ol bris, em solwara i bin karamapim.
Fiji i knokim New Zealand aut long International Rugby Sevens, kuata final long Wellington.
Fiji i bin win long 19-17.
Long second kuata final pilai, Cook Islands i bin winim Samoa 10-7.
Long semi-finals long Sarere, Cook Islands bai plai wantaim Fiji na Australia wantaim America.
Tete, liklik namba blong ol pipal i bin bung long Wellington blong soim bel-koros blong ol long oli bin larim rugby tim blong Fiji i stap insait long ol dispela pilai.
New Zealand i bin tubuim ol sportsment blong Fiji long noken igo insait long kantri, bihain long ku long yiar igo pinis, tasol em i bin mekim sampela senis long dispela rul blong larim ol i stap insait long ol kain international pilai olsem the Sevens.
Bikpela paia i bagarapim pinis wanpela taun long Manila long Filipins, kamapim bagarap long 11 pipal na moa long 3-tausen ol pipal ino gat haus long silip long en.
Dispea paia i bin bagarapim San Andres distrik long central Manila long bik moning na em i bin stap yet fopela hawa bihain.
Ol fire ofisa i bin tok, dispela paia i bin bagarapim 600 ol haus, nau oli wok long painim aut long wanem samting tru i bin statim dispela paia.
Gavman blong Papua New Guinea i tok, em i tru olsem, em i pasim pinis ol wok isave mekim wantaim ofisa blong Wold Bank, Daniel Wiese.
Tasol em i tok, ol ripot ikam long Australia, ino tru olsem, dispela bai kamapim heve long planti handred million dola halivim moni, em Wold Bank na International Monetary Fund, i bin givim long em.
Kina, oa bagarapim miting namel long ol minister blong Australia na Papua New Guinea, em bai oli holim long Australia long wik bihain.
Australia bai givim moa long 54-million dola blong halivim Papua New Guinea long en.
Executive Director Klaus Toepfer i bin tokim ol miting blong ol environment minister long Nairobi olsem, polisi blong mekim ol kantri i fri long baim na salim samting wantaim ol kantri, bai gutpela blong kamapim gut ekonomi, tasol em ino ken bagarapim pasin tubuna blong planti tausen ol as-ples pipal.
Em i bin tok, ol as-ples pipal i gat rait long lukautim kain ol pasin sidaun blong ol, na tu oli gat gutpela save long ol aninimal, na ol kain diwai long ol hap blong ol.
Em i bin tok, dispela ol kain pasin tubuna i halivim ol long lukautim gut ol dispela animal na giraun, olsem ol pikinini blong ol iken usim ol long ol yiar bihain.
Kriket pleia bilong Australia, Mark Waugh, i tok em ino bin toktok wantaim wanpela bookmaker oa beting man bilong India.
Em i tokim wanpela anti-corruption investigation long Melbourne olsem.
Christine Ahern i ripot olsem Waugh i tok, em i bin lusim tu-aua-na-30-minit long wanpela miting wantaim spesal investigeta bilong ACB na ol investigeta bilong intanesanal kriket kaiunsel.
Em i tok, miting i bin gutpela na em i hamamas long wei ol toktok i bin go.
Oli bin singautim Waugh long sidaun long ai bilong investigeta bilong bekim sampela tokwin olsem, em i bin kisim 36-tausen dola gris-moni ikam long Indian beting man, Mukesh Gupta, olsem bai em i givim dispela man ol kain toksave long wanpela kriket pilai long 1993.
Tasol Waught i bin tokim ol investigeta olsem, em ino bin bungim Gupta.
ACB investgeta Greg Melick i bin tok bihain long mitingolsem, Waugh i bin bekim ol askim oli sutim long en, tasol em i tok dispela miting wantaim Waugh i wanpela liklik hap tasol long bikpela investigesin tru em oli mekim bilong galasim kriket raun long wold.
Southern Guinea, bihainim nupela pait i kamap namel long ol Gavman soldia na ol rebel.
000 refugi i stap pas long eria.
United Nations High Commissioner blong ol refugi i tok, em i wok long traim blong kisim aut planti tausen sivilian, taim pait i bin stat.
Em i tok, ol soldia blong Guinea i bin tokim ol draiva blong ol trak blong em, olsem oli mas go bek.
United Nations Wold Food program i tok, oli bin tokim tu ol draiva blong ol trak blong em long noken igo insait long ol hap long boda rijon.
Guinea i gat boda blong em wantaim Sierra Leone na Liberia, we trabel i wok long kamap long en.
Moa long wan-tausen pipal i dai pinis insait long ol pait stat long mun September.
Long Australia, samting olsem 2-tausen olpela nevi, ami na efos ibin mas long bikpela rot long Sydney, blong makim 50-yar anivesari blong stat blong Nesanel Sevis.
Nius-meri Liz Foschia i ripot olsem oli bin kamapim dispela tingtng long 1951 blong strongim ken ol fos em Seken Wol Wo na Wo blong Korea i bin bagarapim.
Arthur Briggs, i bin wanpela namel long 10-tausen ol man long olgeta hap blong Australia em oli bin go putim nem blong ol long 1951 blong wokim sevis treining, planti long ol ino bin bikpela inap long vout yet oa drinkim strongpela drink dispela taim.
Laurie Maher i bin tok, ating Nesanel Sevis bai kostim bikpela moni tumas long ronim dispela taim, tasol long taim bipo dispela sevis i bin halvim em gut tru.
Chief Marshall blong dispela mas tede, Graham Conroy, i bin tok long dispela taim bipo, oli no bin wari sapos pipol bai noken joinim ami, nevi od efos, nogat.
Olgeta i bin hamamas tasol long join.
Australia i bin winim Davis Cup tonament agensim Ecuador long Royal Kings Park long Perth, Western Australia.
Lleyton Hewitt blong Australia i bin winim Nocholas Lapentti blong Ecuador long namba wan singles pilai, 6-2, 6-1, 6-1.
Dispela i mekim Australia i lid nau long 3-1.
Australia nau bai bungim Brazil insait long Brazil yet, long kota-fainel.
Tokman blong Labor long sait blong imigresin, Con Sciacca, i bin mekim dispela toktok bihain long kampani i lukautim wok blong dispela detention center long Woomera, long South Australia, i bin tok aut long wanpela toksave long painim nupela menasa blong dispela senta.
Emi tok oli bin wok long harim planti heve na tu planti stori iwok long kamap klostu olgeta de long ol dispela detention center, na oli mas painim aut wanem ol samting iwok long kamap na hau bai oli stretim ol.
Emi gohet na tok i luk olsem ol bai mas mekim wanpela full inquiry oa bikpela wok painim blong galasim.
Praim Minista bilong Canada, Jean Chretien, i bin go lukluk raun long wanpela bisnis em China na Canada i sanap bung long en insait long kapital Beijing.
Em i wokim dispela insait long nambatu de long wan wik lukluk raun bilong em igo long China na Hong Kong.
Mr Chretien, husat i go raun wantaim 600 bisnisman long deligesin bilong em, i bin sidaun kaikai tu wantaim siaman bilong State Development Planning Commission, Zeng Peiyan, na ol narapela lida bilong westen rijen bilong China em ino kamap gut yet.
Long dispela miting, em i promis long halvim tingting bilong China long kamapim gut dispela rijen bilong en.
Mr Chretien bai bungim Praim Minista Zhu Rongji sampela taim tede, na bai stap isnait long wanpela seremoni bilong sainim wanpela agrimen oa tok-orait namel long tupela gavman.
Na long rugby union.
Australia i bin winim International Rugby Board sevens tonament long Wellington, tasol fainel birua bilong ol, Fiji, igo sidaun long nambawan ples stret long points table bihain long oli bagarapim tru New Zealand.
Long dispela pilai, em planti pipol i lukim olsem igat tingting politik i stap long en, Australia i bin winim Fiji 19-17.
Oli bin lokim win bilong stret long ful taim wantaim wanpela conversion.
Fiji i bin lid long haf-taim, 10-7.
Bihain long tripela raun long dispela siris, Fiji nau igo pas wantaim 48 points egensim Australia na New Zealand husat i gat 44 points wanwan, na Samoa 26.
Foran Minista blong India, Jaswant Singh, bai go mekim lukluk raun long Burma long wik bihain.
Foran Minista blong Burma, Win Aung, i bin askim Mr.
Singh long go long kantri blong em.
Ol wok pren namel long Burma na India i bin kamap orait bihain long ol pait na trabel ibin kamap long 1988, taim militari ibin tekova long gavman blong kantri.
Ol wok pren blong ol i bin kamap orait ken stat long taim tupela kantri i stat mekim ol lukluk raun namel long tupela yet.
Indonesia President i tok emi tingting nau long mekim dispela lukluk raun, em i bin wok long lusim inap longpela taim pinis ikam long Australia, long mun Epril.
Abdurrahman Wahid i bin tokim wanpela Australia televisin olsem wok-pren namel long Indonesia na Australia i bikpela samting tru.
Emi tok, em bai gutpela sapos em i bin mekim pinis dispela lukluk raun bipo, tasol em i orait, em bai kam nau long stat blong mun Epril.
Praim Minista blong Australia, John Howard i bin tok, President Wahid ino tok klia sapos em bai kam tru long Australia long mun Epril.
Tasol em i tok tok, ol bai welkam tasol long lida blong Indonesia sapos em i kam.
Liklik toktok bilong bos bilong Kricket anti-corruption unit, Sir Paul Condon, i soim olsem ating bai noken long taim na nambawan batsman bilong West Indies, Brian Lara, i sanap long aye bilong investigesin komisin bilong bekim ol tokwin olsem, em i bin kisim gris-moni.
West Indies kriket bod ino askim gut Lara sapos ol tokwin olsem, em i bin min tasol long pilai nogut insait long tupela wan-de kriket pilai long India long 1993.
ICC i toksave tu olsem nambatu judicial inquiry bai stat wok bilong en klostu bilong galasim ol tokwin olsem, Paksitan i bin min tasol long pilai nogut insait long tupela match long 1999 World Cup insait long England.
Sir Condon i tok oli mas galasim kwik ol dispela tokwin.
Ripot i tok ol soldia bilong Filipins i bin pait wantaim ol Muslim rebel husat i wok long kalabusim wanpela American na wanpela Filipino i stap.
Sampela rebel i bin dai oa kisim bagarap long dispela pait.
Pait i bin kirap long Talipao taun insait long Jolo ailan, strongpela beis bilong Muslim grup, Abu Sayyaf.
Ami i tok nogat wanpela long ol i dai oa kisim bagarap.
Ol soldia bilong Gavman i bin wok long ronim ol rebel antap long ol mauden, insait long wok bilong ami long painim na kisim bek ol hostis.
Dispela American na Filipino em tupela laspela hostis husat i stap yet long han bilong ol rebel, bihainim wanpela kidnep em Abu Sayyaf i bin mekim long yar igo pinis, we oli bin pulim ol European turis na tu ol niusman bilong Filipins na ol narapela kantri.
Ripot i tok sikispela pipol i dai pinis long Aceh provins blong Indonesia, we trabel i wok long kamap.
Dispela nupela trabel i kamap wanpela de bihain long ol sekuriti fos blong Indonesia na ol rebel, em oli wok long pait long indipendens, i bin kamapim nupela tok orait long daunim pastaim ol pait na trabel.
Wanpela toktok ikam long wanpela vilis chief olsem, ol soldia i bin kilim foapela pipol blong Kruet na Lintang villis long East Aceh, insait long wanpela reid aste, Sarere.
Emi tok ol dispela pipol idai, oli save long ol olsem ol fama blong ples oli kolim long Shrimp na ol ino memba blong rebel Free Aceh Movemen.
Tasol bikman blong Aceh polis, Abdullah Hayat, i bin tok dispela ol fama em ol rebel husat bipo oli bin hait na pait wantaim ol soldia em oli patrol long dispela hap.
USIM WAHID LUKLUK RAUN GUT, LABOR I TOK MR.
Na Oposisen Labor pati i tok, Praim Minista John Howard i mas usim dispela bung blong em na Mr.
Wahid long strongim ol wok pren namel long tupela kantri.
CHina em oli poor oa oli tarangu.
Minister blong Mines na Energy blong Indonesia i tok, Gavman i hope long sainim wanpela agrimen blong wokim kamap gas wantaim Malaysia.
Wanpela oel kampani, Pertamina, em Gavman blong Indonesia i papa long en, i tok, em i wok long stretim ol laspela samting long dispela kondrak, em bai oli wokim inap long 20 yiar wantaim oel na gas kampani, Petronas, em Gavman blong Malaysia i papa long en.
Kos blong salim natural gas long pipeline ikam long Natuna Sea, bai kamap long 8.
Energy Minister, Purnomo Yusgiantoro i tok, em i hope bai oli stretim dispela agrimen bipo long namba-wan de blong mun Epril.
Indonesia na Singapore ibin sainim wanpela tok orait blong 9-billion dolla moni blong America long Jakarta blong wok bung blong salim gas long Sumatra igo long 500 kilomita pipeline inap long moa long 20-yar.
State oel na gas kampani Pertamina bai salim gas ikam long tripela ples oa field long Southern Sumatra stat long mun Julai long yar 2003.
Energy na Ministerial Resources Minista blong Indonesia, Purnomo Yusgiantoro.
President blong Nauru ibin salensim olpela Helt Minista long askim em long igo lukim dairekta blong Pablik Proskusen long ol toktok olsem em ibin stap insait long ol pasin blong korapsen.
Emi tok long las-wik olsem Mr.
Nauru bai kamap olsem wanpela kantri we ol pipol noken baim takis long en.
Na tu emi larim ol trabel man oa mafia blong Russia long kamapim moni long rong pasin.
Insait long wanpela nius em bin putim aut, emi tok emi rausim ol dispela toktok olsem emi bin mekim sampela rong na ibin tok ol dispela toktok blong Mr.
Audoa i narakain stret na tu ino gat inap klia toktok long en.
Em i korosim olpela Minista na i tok emi traim tasol long kisim pawa na i tok sapos Mr.
Wanpela naivi sip blong Indonesia ibin kisim wan-hundret na tupela-ten-tri pipol long wanpela pasindia bot em ibin wok long igo insait oa sink long hap solowara blong Sulawesi island.
Sentani-3 ibin wok long mekim ron blong em lusim Maluku island we ol trabel iwok long kamap long en na ibin laik ron igo long south Sulawesi.
Teluk Ende, em iwok long karim ol soldia long Maluku igo bek long Java Island, ibin nap long igo kamap long dispela bot long nait tru na ibin nap long pulim em bihain long em ibin kisim ol pasindia na ol boskru igo antap long sip.
Ol birua isave kamap ol pasindia bot taim oli mekim ron blong olnamel long ol island blong Indonesia ino nupela samting.
Man husat i bin premier bipo blong Niue, Frank Lui, i tok, em i tru sampela pipal long island i bin askim em long sanap ken long elekson blong Legislative Assembly.
Mr Lui nau i wanpela bisnis-man, i bin lus long elekson long tupela yiar igo pinis, na em i bin tok 9olsem, em i wok long tingting strong long sanap ken long elekson.
Em i bin tok, em bai toktok wantaim famili blong em, pastaim long mekim tru wanpela tingting.
Mr Lui i bin premier blong Nuie stat long 1993, bihainim dai blong Sir Robert Rex.
Em i bin stap long wok politik inap long 36 yiar olketa.
Planti handret pipal husat i save stap long ol vilis long said blong Merapai volcano long indonesia, nau i stat long gobek long ples blong ol bihaen long lusim tupela nait long ol shelter long-we long volcano.
Oli bin ronawei lusim ol ples blong ol long west said blong volcano, long Sarere, taim hatpela simuk i bin kam aut long maus blong volcano i bin karamapim ol vilis blong ol.
Ol saveman oa scientist i wok long wuas long despela volcano, em i stap long Central Java we planti pipal i save stap, i tok ol kain meknois insaet long maus blong volcano i wok long go-daon isi tasol em bai i nap yet long pairap.
Niupela Defence minista blong Australia, Peter Reith i bin tokim pinis ol bikman blong Defence long noken givim aut nius igo longol laen blong Nius.
Reith i tok nau Cabinet ino save trustim moa Defence department long haitim gut ol top secret oa bikpela decision blong gavman.
Graeme dobell i ripot olsem Mr.
Reith i putim stongpela rul olsem taim em i bin wok long toktok igo long ol lida blong Australia defence.
Peter Reith i bin tokim ol senior ofisa na public servant olsem Defence department ino nap wok olsem em narakain na narapela long gavman.
Niupela Defence minista i tok em bai i harim tok blong ol narapela long halivim em long wok tasol em bai i noken larim ol i ting em isi man long usim em nating.
Na em i tok Cabinet i wok long wari long sampela laen i save givim aut ol important defence infomesin igo long ol nius laen.
Em i tok Gavman ino nap wok gut wantaem Defence department sapos em ino nap haitim ol top secret blong gavman na kantri.
Wanpela sip oli ting i wok long karim ol gan, nau i wok long ron igo long Fiji.
Ofa Kaukimoce i ripot ikam long Suva olsem, Interpol Operations, i toksave pinis long ol otorati blong Fiji olsem, dispela kago sip i bin lusim Australia moa long wanpela wik igo pinis.
Oli tokim pinis ol otorati blong Fiji olsem, ating dispela kago sip bai igo pastaim long Tuvalu, pastaim long em igo kamap long Fiji.
Oli tok, ol pepa blong kago sip i soim olsem, em i wok long karim ol spesel masin blong ol wok blong painim oel.
Tasol wanpela sekuriti wok armi i bin wokim i painim aut olsem, ol oel kampani long kantri i bin tok, oli no bin oda long ol dispela samting.
Oli toksave pinis long armi long dispela samting na ol soldia i tok, dispela pasin i kain pasin long kago sip i bringim ol samting blong pait, i wankain olsem dispela i bin kamap pastaim long ku long 1987.
Oli wok long gohet yet long lukluk blong painim ol fisherman na sumatin husat i wok long lus yet, bihaen long sip blong ol na wanpel Submarine blong America i bin bam.
Insaet long despela birua, sip blong ol fisherman na sumatin i bin go daon long solwara.
Ol kandere blong ol fisherman na sumatin blong Japan igo kamap pinis long Hawaii blong kisim infomesin long ol wanlaen blong ol.
Oli wok long holim nau wanpela inquiri o wok painim-aut igo long despela birua.
Ol navi sip na balus i wok long gohet long lukluk blong painim nainpela pipal husat i wok long lus yet long despela fishing research ship blong Japan.
Tenpela minute bihaen long despela birua ibin kamap, sip ibin go daon long solwara.
Sekretari blong State i bin toksori long dispela birua i bin kamap na tok long ol ripot olsem ol boskru blong submarine ino bin wokim wanpela samting kwik long halivim pipal long sip, olsem ino trupela tok.
Nesanal Sekuriti Edvaisa bilong America i tok oli no painim yet wanpela samting bilong soim klia olsem, nevi sabmarin em i bin bamim wanpela bot bilong Japan long Fraide ino bin bihainim ol stretpela rul bilong wok.
Insait long wanpela toktok long American ABC televisen, Ms Rice i bin tok ol bai mekim wanpela wok bilong painim aut gut wanem samting tru i bin kamapim dispela birua.
Dispela sabmarin i bin bamim dispela fishing bot taim em i bin wok long mekim treining bilong en long kam aut kwik long solwara long taim nogut.
Fishing bot bilong Japan ia i bin gat 35 pasindia insait long en, na taim sabmarin i bamim em, em i bin go daun long solwara na ikam inap nau, nainpela long ol pasindia i lus yet.
Tupela-ten-sikis pipol i bin orait tasol na oli bin pulim ol ikam aut long solwara.
Defens Minista bilong Australia Peter Reith igo istap long East Timor nau long nambawan lukluk-raun bilong em long ol samting iwok long kamap insait dispela olpela provins bilong Indonesia.
Wanpela mausman bilong Mr Reith itok, em bai bungim na toktok wantaim sampela long ol wan-tausen-600 lain bilong Australia na United Nations Peace Keeping Fos long dispela hap.
Dispela emi nambawan lukluk raun bilong Mr Reith igo long dispela eria, stat long taim em ibin kisim wok olsem Defens Minista bilong Australia, long stat bilong dispela yar.
AUSTRALIA GAVMAN I BUNGIM PLANTI TOKTOK LONG SENISIM POLISI.
Australia conservative koalisen gavman i bungim planti toktok long senisim ol polisi bilong en, long wei em i save lukim One Nation pati.
Koalisen gavman i bungim ol dispela toktok long senis bihainim eleksan long Western Australia we One Nation i bin kamap gut.
One Nation i bin winim bikpela namba tru long vot long dispela eleksan - na dispela i bin halvim oposisen Labor Party long winim eleksan na holim gavman.
One Nation i bin tokim ol pipol i vot long en long putim Liberal-National Party koalisen, em i ronim gavman dispela taim, las, aninit long kain vot pasin oli kolim vote preference transfer system - wanpela pasin em i halvim Labor Party long win.
Praim Minista John Howard na gavman bilong em i statim pinis wanpela kempein long suwim ol pipol long votim ol bek.
Insait long Cook Islands, oli askim Hai Kot long galasim gut ken wanpela tinting bilong pati em i ronim gavman long rausim Spika bilong Paliment long yar igo pinis, na painim aut sapos dispela pasin i bin stret aninit long loa.
Ol ripot long Cook Islands niuspepa i tok, Jastis David Williams bilong Hai Kot i ting em bai tokaut long tingting bilong em long dispela samting insait long dispela tupela wik bihain, sapos tingting bilong rausim Spika Ngereteina Puna i bin stret long konstitusen.
Oli bin rausim Mr Puna long namba 30 de bilong mun Novemba long yar igo pinis, insait long wanpela narakain vot em ino luk stret tumas.
Jastis Williams ino laik bekim kwik wanpela askim bilong Oposisen long givim givim tingting bilong em long dispela samting nau tasol.
Man husat i bin premia bipo blong Niue, Frank Lui, i tok, em i tru sampela pipal long ailan i askim em long sanap ken long elekson blong Legislative Assembly.
Mr Lui, nau wanpela bisnis-man, i bin lus long elekson tupela yar igo pinis na em i tok em i wok long tingting strong long sanap ken long elekson.
Em i tok, em bai toktok wantaim famili blong em pastaim long mekim tru wanpela tingting long dispela.
Mr Lui i bin premia blong Nuie stat long 1993 bihainim dai blong Sir Robert Rex.
Sekuriti fos bilong Fiji i stap sambai long olgeta basis na ples balus bilong kantri, bilong wuas long wanpela kontena em oli ting i gat ol kain samting bilong pait i stap insait long en.
Ami na polis ino tokaut long wanem samting tru i stap long kontena, tasol ami i ting oli mas noken sidaun nating na ino mekim wanpela samting long ol ripot olsem, sampela lain i wok long karim hait ol samting bilong pait igo insait long kantri.
Olsem na ami i putim pinis moa soldia long ol biris raun long kantri.
Pacific nius ejensi i ripot olsem ol soldia bai galasim olgeta sip em oli go insait long Fiji.
Bikpela polis wokbung long wold oli kolim Interpol i bin tokim Fiji olsem dispela kontena i bin lusim Australia moa long wan wik igo pinis.
Ofa Kaukimoce i ripot ikam long Suva olsem, ol toksave pepa bilong dispela kontena i tok olsem, em i gat ol spesal masin bilong halvim ol wok bilong painim oil.
Tasol taim ami i askim ol oil kampani long kantri saposoli save long dispela, em i painim aut olsem oli no bin odarim sampela samting olsem.
Ripot i tok, oli toksave gut pinis long ami long dispela hevi.
Ol soldia i tok, pastaim long 1987 ku, wankain samting olsem i bin kamap we sampela lain i bin karim hait sampela kontena igo insait long Fiji.
Wanpela nius-ejensi blong narapela kantri i bin ripot long ol toktok i kamap olsem, i gat sampela hait pasin i bin kamap blong bringim ol drag igo insait long Tonga.
Dispela ripot i tok sampela biknem blong Tonga i bin stap insait long dispela hait wok.
Tasol Tonga i tok, dispela ripot ino tru olgeta.
Eseta Fusitua, mausmeri blong Tonga gavaman, i bin tok dispela ripot em niusman blong New Zealand, Mike Reid i bin raitim, i bin kamapim toktok long praivet laif blong ol memba blong palimen na Royal famili.
Em i tok em ino nap mekim wanpela samting long ofisel wok blong em long wanem ol praivet samting ino samting blong gavaman long wari long en.
Tasol Ms Fusitua i bin tok em i koros stret long pasin ol lain nius blong narapela kantri i mekim long Tonga.
Wanpela lain liklik bot i redi long sel igo long Tasman Sea long Australia, bilong bungim tupela sip bilong Britain em oli save karim ol nuclear waste - oa nuklia posin em oli save usim bilong wokim plutonium ikam long Japan na France.
Mausmeri bilong liklik lain bot husat bai protes, Pia Mancia, i tok ol kapten bilong ol dispela bot i gat strongpela tingting long mekim peaceful protest.
Em i tok ol dispela liklik bot i makim sampela kantri, wantaim tu Australia na New Zealand na tu ol Pacific ailan, France, Poland na Holland, wantaim planti moa em oli wok long rikrut long ol ikam.
Tasol, Niue memba bilong paliment, Terry Coe, i laikim ol ailan gavman long putim tu toktok bilong ol igo insait long dispela intanesanel protes egensim dispela tupela sip em bai tupela kam insait long South Pacific.
Mr Coe i tokim Niue Economic Review niuspepa olsem, em i kirap nogut long lukim olsem Niue ino joinim yet Cook Islands na toktok egensim dispela wok long karim nuklia posin ikam insait long Pacific.
Java ailan long Indonesia.
Ol ibin kisim-aut foapela-ten bodi blong ol pipol idai pinis long wanpela ples blong main istap long sait blong ol mauden long Lebak viles.
Namba blong ol wokman blong main em graun i karamapim ol long mauden, imas bikpela tru, na ol lokal pipol i tok, moa long 100 pipol isave wok long dispela main olgeta dei.
Lain lokal disasta rilif agensi ibin tok, namba blong ol pipol idai long dispela graun-bruk long dispela rijon, nau igo antap pinis long samting olsem 106.
Ol dispela graun bruk ibin stat long Sarere, we em ibin bagarapim planti viles, bihain long ren ibin pudaun inap long planti dei na tu kamapim bikpela haiwara.
Dispela ol haiwara tu ibin karim planti-tausen kakaruk long fam blong ol pipol na bagarap tu planti-hektea blong ol ples blong planim rais.
Ol tred union blong Papua New Guinea i tok lukaut ol bai askim long kisim bikpela pei moa insait long ol wik ikam.
Dr Bob Danaya, hetman blong National Doctors na Health Workers Association i tok, ol union i luksave na harim askim blong Gavman long noken askim bai pei blong ol igo antap tumas, olsem blong halvim kantri.
Na wanpela man husat i save go pas long kampein blong Social Justice, Sir Anthony Siaguru i tok, em i wari long dispela pasin blong ol politisen i givim ol yet bikpela pei rise.
Spika blong Palaman, em pei blong em bai igo antap tru, husat igo pas long dipsela Komisin, i bin tok oraet long dispela pei rais blong ol politisen.
Sir Anthony i askim Gavman long noken larim ol politisen i stap insait long dispela Komisin.
Oli kilim pinis sevenpela pipol insait long ol nupela pait ken long Aceh provins bilong Indonesia.
Ripot i kamap long dispela nupela pait bihain tasol long taim ol rebel ofisal i bin lusim Aceh bilong go stap long wanpela miting wantaim ol Indonesia ofisal long Switzerland.
Dispela miting ating bai stat dispela wik, na em bai lukluk long sapos oli ken sukuruim taim bilong wanpela agrimen long noken pait pastaim.
Ol rebel bilong Aceh i bin wok long pait stat yet long 1970s, halvim laik bilong ol bai dispela provins i kamap wanpela indipendent Islamic kantri.
OL dispela pait bilong indipendens i mekim na moa long wan-tausen pipol i bin idai long yar igo pinis.
Wanpela agreement namel long australia na New zealand i min olsem Australia bai i peim moni igo long pipal blong Niu zilan husat inogat wok na oli stap long Australia olsem permanent resident.
Federal Gavman i nap sampela taim nau i wok long holim toktok wantaem Niu zilan i nap pinis long sampla yiar long welfare peimen.
Gavman i bilif olsem agreement nau oli gat, ino gutpela tumas, long wanem em i gat planti moa Niu zilan pipal i stap long Australia em oli no wok, winim namba blong ol Australia pipal i nogat wok long Niu Zilan.
Oli ting bai Praim minista blong Australia, John howard na wanwok blongem blong New zealand,.
Helen Clark bai i sainim despela agrimen long niu zilan long pinis blong dispela mun.
Army long America i tokaut pinis olsem sikispela soldia i dai pinis na nainpela i kisim bagarap, bihaen long tupela army helikopta balus i bin bam, taim oli wok long mekim ol giaman pait long nambis long Oahu ailan long Hawaii.
Major Cynthia Teramae blong US Army i tok em i bin gat wanpela-ten-seven soldia antap long despela tupela UH-60 Black Hawk helkiopta.
Ol nius ripot i tok despela birua i bin kamap long taim bikpela ren i bin wok long pundaon.
Despela giaman pait tupela helikopta-balus i bin wok long stap insaet longen, em i narapela yet long ol wok long lukluk blong painim nainpela pipal em oli wok long lus, long wanpela fishing bot blong Japan, em wanpela submarine blong America i bin bamim, taim em i kam antap long solwara klostu long hawaii long Fraide.
President George W Bush i tok promis pinis long Praim minista blong Japan, Yoshiro Mori, taim em i bin toktok wantaem em long telephone, America bai halivim long wok blong painim pipal i wok long lus, bihaen long navy submarin blong America i bin bamim fishing bot blong Japan na mekim em i go daon long solwara.
Wanpela tokmeri blong Whitehouse i tok Mr.
Bush i bin ringim Mr.
Mori blong toksori longem long birua em i bin kamap, taim despela nuclera pawa submarin, USS Greenville i bin bamim na bagarapim fishing trawler long Fraide long Oahu ailan klostu long hawaii.
Nainpela pipal blong Japan, namel long ol foapela yangpela sumatin long fishery training bot, Ehime marau i wok long lus yet.
Ol Senior Japan ofisa i wok long strongim tok long America ikisim bek despela trawler aninit long solwara long wanen toktok i wok long kamap olsem ating bodi blong despela nainpela pipal i wok long lus i mas stap insaet longen yet.
Oli wok long ting em i gat sampela pipal i dai pinis bihaen long wanpela guria i bin kamap na sekim El Salvador, wanpela mun bihaen tasol long moa long eit-handret pipol i bin indai long narapela guria.
Tokman blong President, Luis Lopez Portillo i tok ating sampela pipal i dai pinis long San Vicente, La paz na Cusctlan department long namel blong kantri.
Us Geological Survey long Colorado i tok despela guria nau tasol i kamap, strong blongen oli makim i kamap long 5.
January 13de, we em i bin 7.
Klostu long wanpela quata long wan-million long ol haus blong pipal i bin pundaon-bagarap olgeta oa kisim bagarap long despela guria long 13de blong January, we kost blong ol bagarapo i bin kamap long wan-billion American dola.
Nevi blong America i tok, em bai pasim pastaim lukluk raun blong nevi sip igo long Japan, bihain long wanpela nukilia sabmarin i bamim trening sip blong Japan.
Nevi sip, John S.
McCain i bin tingting blong mekim lukluk raun long Japan insait long wanpela wik, tasol Nevi i pasim pastaim ken dispela lukluk raun, bihainim ol tingting nogut blong ol famili blong pipal i wok long lus yet.
Nainpela pipal wantaim foapela high-skul sumatin, krismas blong ol i 17, i wok long lus yet stat long taim trening sip blong ol i bin go daun aninit long solwara, klostu long Hawaii.
Nukilia sabmarin, Greenville, i bin bamim em long Sarere.
Oli wok long putim strongpela toktok long Praim Minista bilong Japan, long risain, long wanem, em ino bin mekim kuik wanpela samting bihainim dispela birua.
Ol politisen long opposition i tok, Yoshiro Mori i mas risain, long em, em ino mekim kuik sampela samting long en na dispela i soim olsem, ino fit long stap olsem lida.
Oli bin sutim tok long em olsem, em i bin gohet wantaim pilai blong golf long Sarere, bihain long oli bin tokim em long dispela birua.
Mr Mori i bin tok, ino bin gat nid long guria long dispela birua i bin kamap.
13) long ol namba-wan laen international peace monitor long solomon Islands, bai i lusim kantri tede.
Olbai lusim kantri foapela mun bihaen long oli bin sainim despela Townsville Peace agreement.
Foapela-ten-nain international peace monitor, em planti moa long ol i kam long Australia na New Zilan, i bin go akmap long Solomnon islands, sampela mun bihaen long oli bin sainim despela Tonsville peace agreement.
Oli bin salim ol long stap wok long Solomons i nap long nainpela-ten de pastaem tasol oli bin surukim taim blong ol ken.
Sampela long ol despela international Peace monitor oli putim ol i wok long gGuadalcanal na Malaita proivnce.
Ol Ofisa long Philippines i tok President Jospeh Estrada, em oli bin rausim em pinis, bai i nap kalabus long tupela wik taim, sapos ol otoriti i gohet long failim ol criminal sas longem long wanpela special anti-graft kot.
Justice secretary Hernando Perez i tok Mr.
Estrada bai fasim arrest na detention, na ino olsem house arrest tasol.
Long dispela taim, President gloria Arroyo i tok pinis bai nogat merimari oa pardon Mr.
Estrada i kisim long wanem oli no konvictim em yet, pardon i save kamap bihaen long conviction.
Gavman i tiongting long sasim Mr.
Army i bin sapotim ol pipal long protest em i bin rausim Mr.
Estarada long 20de blong January, long wanem oli bin kors long ol koprasen pasin em i bin stap longen.
Bikpela bos oa Commanda bifo blong papua New Guinea Defence force, Jerry Singirok i bin lusim kot challenge blongem agenisim Gavman long oli bin rausim em long wok blongem.
Richard dinnen i ripot olsem Gavman i bin rausim Mr.
Singirok long wanem em i bin kisim sampela secret peimen oa moni, i kam long wanpela kampany em i save saplaim ol military equipment.
Governor General blong Papua New Guinea i bin pinisim Jerry singorok long wok blongem long mun March long yiar igo pinis, bihaen long Leadership Tribunal i bin painim olsem Brigadier General, long dispela taim, i bin rong long misconduct taim em i holim despela ofis oa wok, olsem komanda.
Despela finding i bihaen ripot long Commanda i bin kisim samting olsem 30-tausan dola i kam long wanpela military suplai kampany, J and s Franklin Limited.
Singirok i bin wok long tok despela moni ino bin peiment oa gift long sampela kain halivim, tasol i gat kain bilif i bin kamap olsem, long wanem i bin save klostu klostu wantaem Franklin em ino bin sapotim despela Sandline mercenaries operation long 1997.
National kot ino laik givim leave longem long appeal agnesim kot i bin konvitim em na bihaen rausim em long wok.
Depela ruling oa verdict i min olsem em nogat chance moa i stap long Jerry Singirok long kamap bos ken long Defence Force.
Indonesia i salim moa long sikis-tausen ol soldia blong en igo long Aceh provins, insait long wanpela kempein blong stretim sekuriti na oda insait long dispela rijon.
Aceh polis i tok, ol dispela soldia blong sikis battalions, bai sapotim ol nupela wok blong lukautim oda insait long Province.
Oli bin statim dispela nupela wok long yiar igo pinis.
Oli tok olsem, bai oli wuas gut long ol pipal husat i holim ol gan, em oli no bin kisim tok oraet pastaim long oli holim.
Nau i gat 30-tausen ol polis na soldia i stap long Aceh, we ol Muslim rebel i wok long pait stat yet long 1976, olsem bai oli kisim independence.
Foreign Minister, Alwi Shihab i soim pinis olsem, ating bai oli sukuruim dispela agrimen long noken pait nau oli wok long bihainim, longwanem, em i tok, i wok long gohet gut na daunim ol pait long dispela hap.
Gavana bilong Enga Provins long Papua New Guinea, Peter Ipatas, i askim pipol bilong provins long stap isi bihain long taim PNG Kebinet i saspendim paua bilong provinsal gavman.
P-N-G Kebinet i bin tokaut long dispela saspensen dispela wik.
Kebinet i tok em i saspendim Enga Gavman long wanem i gat ol tokwin olsem em i burukim loa na ino save givim gutpela sevis long pipol.
Gavana Ipatas na provinsal edministreta Sam Abal i bin tokim wanpela pablik miting long Wabag olsem, moa beta pipol i respekt long tingting bilong Kebinet.
Mr Abal i tok Enga gavman bai bihainim tingting bilong Kebinet, na em i askim pipol long noken kamapim trabal.
Polis long dispela hap i tok, ikam inap nau, nogat ripot i kamap long sampela trabal i kamap, tasol oli gat paua blekaut na tu oli no nap long toktok long telepon.
Enga i nambafo provinsal gavman Kebinet i saspendim ol pinis.
Em i joinim Southern Highlands, Western Province ana National Cpaital District.
New Zealand i tok lukaut long ol pipal blong em i stap long Fiji, long wuas gut long ol yet, bihainim dispela ku i bin kamap long kantri long yar igo pinis.
Ministri blong Forein Afes i bin givim dispela toksave na i bin tok, ol samting long Fiji i stap oraet, tasol, i tok lukaut olsem, state of emergency i stap yet, na kot kes long dispela ku i bin kamap long May, i wok long gohet yet.
Wanpela kaunsel esembli long Okinawa long Japan i kamap nambatri lain lida long rausim ami bilong America lusim eria bilong ol.
Resolutions oa ol bung tingting kaunsel i soim olsem olgeta pipol husat i save wokim loa insait long Chatan, wanpela liklik taun em i gat samting olsem 25-tausen pipol long en, i wanbel long rausim ol American Marines antap long ailan, na oli laikim komanda bilong ol i risain.
Chatan em i ples we sampela trabal i bin wok long kamap long mun i pinis, we sampela lain i save putim paia long ol samting.
Lokal polis i ting wanpela Marine i save kamapim ol dispela trabal.
Bung-tingting bilong taun kaunsel i tok tu olsem, ol autoriti bilong American militari i mas givim dispela Marine long han bilong polis.
Belkros i bin kamap dispela wik taim ol autoriti bilong American beis i tok oli no laik givim dispela Marine long ol polis.
Belhat na kros namel long ol Japanese na ol American Marines i bin go bikpela moa taim Marine komanda i tok nogutim ol lokal Japanese gavman ofisal long Okinawa.
Chatan esembli i wok long askim tu bai oli mas rausim dispela komanda, General Hailston, long wok bilong em.
Oli wok long rediim wanpela peace miting blong Bougainville insait long Australia, namel long ol birua laen blong Bougainville na Papua New Guinea gavman.
Komanda bifo blong Bougainville Revolusonary Ami, Sam Kauona, i tok oli ting samting olsem wan-handret-na-faivpela-ten pipal bai i stap long ol toktok long wanpela Australia airforce base long Townsville, em bai i stat long Mande.
Em i tok despela miting i blong painim wei long ol laen rebel bifo, long givim bek oa rausim ol gan na samting blong pait, bai PNG Gavman i ken kisim bek ol soldia long ailan.
Papua New Guinea Gavman na World Bank i stretim pinis bel heve namel long tupela, bihainim tingting bilong gavman long rausim mausman bilong Bank long PNG.
Richard Dinnen i ripot olsem World Bank i wanbel pinis long dispela tingting bilong PNG Gavman long rausim mausman bilong en, na bai mekim samting bilong givim bikpela nem moa long makim em long kantri.
Daniel Wiese, wanpela Australian ekonomist, i bin ko-odineta bilong World Bank Papua New Guinea, inap long taim oli bin rausim em long wik i pinis, bihainim ol toktok olsem em i save suwim nus bilong em igo insait long ol domestic affairs oa ol wok bilong PNG Gavman, na i save bagarapim ken ol wok insait long gavman rifom progrem.
Wanpela World Bank darekta, Klaus Rowland, i bin bungim ol ofisal bilong PNG long Port Moresby dispela wik bilong stretim dispela heve.
Rowland i lusim kantri pinis tasol em ino tokaut long wanem samting oli bin wanbel long en, tasol nau PNG Gavman i tok oli wanbel pinis olsem, Mr.
Wiese bai noken go bek.
Bilong kisim ples bilong em, World Bank bai makim wanpela permanent representative bilong stap long Port Moresby, insait long ol dispela wik bihain.
Gavman i tok wokbung bilong en wantaim World Bank i stap orait tasol na dispela 150-milian dola progrem bilong World Bank bilong halvim PNG bai gohet.
World Bank ino yet mekim wanpela toktok long dispela.
Ol heal ofisel blong Papua New Guinea i tok long painim aut long ol pairap i bin kamap long ol haus, husat i bin usim kerosene lamp oa stove.
Richard Dinnen i ripot olsem, 17 pipal i bin kisim bikpela bagarap long bodi blong ol long northern taun blong Madang.
Na oli givim tok lukaut pinis long ol pipal blong Madang district Insait long planti eria blong Papua New Guinea, planti ol haus ino electricity na mains gas saplai, na ol pipal i save usim kerosene long lamp na stoveInsait long sampela dei igo pinis, sampela long ol dispela lamp na stove i wok long pairap taim oli laitim, na statim paia long haus.
Ol health ofisel i bilip oli bin salim sampela long ol dispela kerosene long lokal sevice stations, em ino stret, na ol dispela service stations i pasim long noken salim moa long dispela kerosen, olsem bai oli ken gohet wantaim ol wok painim-aut long en.
Long Solomon Ailan, Rejistra blong Hai Kot i NO laik givim niupela pemit long biknem loia blong ol paitman oa militia, Andrew Nori, husat i bin rausim gavman long Solomons insait long ku long yar igo pinis.
Sean Dorney i ripot olsem, Mr.
Nori i mausman blong Malaita Eagle Force, na em i bin namba-wan man blong toktok insait long Townsville Peace Talks em i bin stopim ol pait na kamapim bel isi namel long ol laen militia i bin save birua long wanpela narapela long Guadalcanal ailan.
Rejistra blong Solomon Islands Hai Kot, David Chetwynd, long pas blongem igo long Andrew Nori na narapela biknem loia blong Malaita, Leslie Kwaiga, i bin tok ol bai noken givim niupela setifiket oa pepa blong wok olsem loia long dispela yar 2001.
Solomon Star Niuspepa i raitim kamap despela stori na tok, dispela long wanem oli bin stap insaet long pait na trabal wantaem Malaita Eagle Force long ku long Honiara, long mun Jun long yar igo pinis.
Chetwynd i tok long wok blongem olsem rejistra, em i pilim olsem pasin oli mekim i bagarapim jastis sistem long SolomonsTasol em i tokim tupela loia ia olsem despela em tingting blongem tasol, bai oli ken putim aplikesin igo long Kot sapos oli no wanbel long en.
Despela i mekim namba blong ol kau oli painim i gat despela sik, igo antap long tupela-ten-foa.
Agriculutre Department i wok long tokim pipal olsem mit em oli wok long salim long ol stua, em i oret long baem blong kaikai.
OL saveman oa Scientist i tok despela sik i ken kalap igo long pipal taim oli kaikaim mit blong bulumaku oa kau em i gat despela sik.
Jakob, na em i kilim dai pinis moa long eitpela-ten pipal long Britain na tripela long Franis.
Ol doctor blong ol Animal long spain i wok long traim long stopim despela sik long lusim ol farm em oli painim longen, bai i noken kalap igo long ol narapela farm.
Australian nevi sip Tobruk, igo bek pinis long Sydney bihain long em i bin go stap long Solomon Islands bilong larim ol trabal lain i sainim wanpela peace agrimen antap long en.
Marau peace agrimen i bin bringim pipol bilong sauten Guadalcanal igo insait long ol wok bilong kamapim gutpela sidaun em oli bin opim rot bilong en taim oli sainim narapela agrimen oli kolim Townsville peace agreement long yar igo pinis.
Tobruk i bin lusim tupela mun long halvim ol peace-keeping wok long Solomons.
Ol 220 kru antap long Tobruk i bin halvim na lukautim ol toktok bilong peace namel long ol grup em oli save pait bipo.
Solomon Islands Praim Minista na ol narapela biknem lida long sip bilong em, taim oli go bilong sainim peace agrimen.
Sampela samting i soim olsem, ol belheve namel long Indonesia na Australia i wok long kamap kol liklik.
Niusman Mark Bowling i ripot olsem, President Abdurrahman Wahid bilong Indonesia i bin holim ekonomik miting wantaim Trade Minista bilong Australia, Mark Vale, na long dispela miting em i bin tok, em i tru em bai kam lukluk raun long Australia long mun Epril.
Bihainim miting bilong em wantaim President Wahid insait long Presidential Palace, Australia Trade Minista Mark Vaile i bin tok miting bilong tupela i bin sut long ol wok bilong kamapim gut ken ol wokbung namel long tupela kantri.
OL wokbung namel long Indonesia na Australia i bin bagarap tupela yar igo pinis bihain long taim Australia i lidim intanesnal peacekeeping fos long East Timor.
Mr Vaile i tok investmen bilong Australia nau i kamap nambawan bikpela samting long ol wok bilong Indonesia long kamapim economic na political stability -- oa gutpela ron bilong gavman na ekonomi.
16) bikpela kampani bilong Australia em oli gat ol invesmen long Indonesia.
Coast Guard bilong America itok em bai inoken igo hed moa nau long traim painim ol pipol ino idai yet longen-bihain long wanpela Submarin bilong America ibin bamim na kapsaitim wanpela fishing bot bilong Japan insait long Hawaii long wik igo pinis.
Pacific i hat.
Nainpela pipol ibin istap antap long despela fishing bot bilong Japan iwok long lus yet- bihain long despela submarin bilong America ibin bamim em na kapsait klostu long wanem wik igo pinis we planti pipol bilong Japan i kros tru longen.
Toktok iwok long kamap long ples klia olsem- tupela civilian or pipol nating ibin wok long kontrolim despela Sabmarin bilong America -U.
Greenville - taim emi bamim despela fishing bot bilong Japan.
Foren minista bilong Australia- ALezander Downer itok, wanem tingting oli kamap long sapos Australia mas igo hed long tambu long iken bringim ol apple ikam long New Zealand - imas igat gutpela has.
New Zealand inap long bringim sampela kain sik bilong bilong ol frut.
Downer itokfederal gavman ilaik traim abrisim ol kain tingting kros ibin kamap namel long Australian na Canada- bihian long Australia ibin putim tambu long inoken bringim salmon pis ikam long Canada- we ol ibin bringim despela heve igo long World Tred Organisation.
Long Fiji, bai oli glasim gut ol toktok chairman blong wanpela long ol Democratic Movement blong kantri, the Citizens Constitutional Reform i bin mekim.
Long ol toktok igo long ol laen blong Nius, Sios Minista, Reverend Akuila Yabaki i bin askim long pipal long olgeta hap blong kantri, long noken go long wok i nap long wanpela de, tu ol skul pininini oa sumatin i noken go skul long Mande i kam, blong protest long nogat i nap pasin democracy i stap long Fiji.
Em de, Fiji Kot ov Appeal bai i stat long sindaon long harim case long sapos despela Interim Gavman i bin kirap aninit long constitution na i stret longen long holim pawa blong lukautim Fiji.
Ofa Kaukimoce i ripot i kam long suva, olsem i gat ripot olsem despela Sios Minista, tu em hetman blong despela Citizens Constitutional Forum i bin lusim pinis kantri blong go long England.
Long toktok blongem, Raverend Yabaki i bin tok em nogat samting rong, long mining blong loa, long pipal i ken stap long haus na noken go long skul, long wanem em right blong ol long democracy pasin.
Tasol ol despela toktok blongem i mekim Polis na Commissioner Isikia Savua i belhat na kros.
Savua i bin sutim tok long Reverend Yabaki long wok blong Sios, na tok em i wok long putim paia tasol long ol wok blong belisi blong kamapim gutpela sindaon na wok long wokim gut ekonomi blong kantri.
Ol tokwin long ol giaman-pasin long vot rejistreson long Samoa, i bin mekim wanpela cabinet minista i kros na em i wok long skelim tingting long askim bai oli surukim taim blong holim General eleckson igo long narapela taim.
Oli makim General elekson blong samoa long kamap long namba-2de blong mun May.
Health Minista, Misa Telefoni Retzlaffs i tok em i gat bikpela namba blong pipal i rejista long vot long elektorat blongem, tasol tru tru, namba blong pipal stap daon ino bikpela tru olsem.
Em i tok ripot long Rejistra blong ol pipal olsem ol elector na voter i rausim moa long eit-tausan pipal blong vot long rolbuk blong ol constituency, em gutpela tru na oli mas tok hamamas longen.
Tasol em i tok sapos i luk olsem namba blong pipal blong electorate i bikpela oa moa moa yet, em bai i askim Cabinet long galsim ol tokwin na sapos bai oli mas stretim despela heve, oraet makim narapela taim oa de blong holim election longen.
Rejistra blong ol vot blong pipal i tok oli painim pinis plantu tausan pipal long ol roll, long mekim ol giaman pasin, olsem long kisim ino wanpela election identification pas tasol, moa long wanpela na oli putim nem blong ol long pipal i bin dai pinis.
Oli statim pinis kot long Federal kot long Sydney blong stopim Australia gavman long noken salim wanpela submarine propela igo long navy blong America.
Fiona Halloran i ripot olsem wanpela submarin kampany blong Sweden, i laik bai nogat narapela laen oa kantri i kisim save long technology blong ol long wokim kamap despela Colins-class submarine propela.
Commonwealth i wok long tok em bikpela samting long publik na kantri long despela collins Class submarine long em i mas redi long wok long stat blong yiar bihaen.
Long despela, Gavman i laik bai oli wokim wankain samting oli bin wokim long tupela arapela submarine na sip, em wanpela Kokckums-designed-propela long America bai oli wokim ol sanis nambaut longen.
Kockums i wok long askim Federal kot long Gavman long em i noken salim propela long wanem oli wari na poret olsem sapos em igo long narapela kantri bai save longen kopy longen.
Lawya blong kampany, Tony Bannon i tokim kot olsem design em secret, nogat narapela bai i mas save longen na sapos America i kisim save longen, em bai oli usim nau long ol Defence wok blong ol.
Ol ripot i tok profit long bisnis bilong media bisnisman Rupert Murdoch insait long New Zealand, i bin pundau long 41 pesen insait long sikispela mun ikam inap long Disemba 2000.
Bisnis ia - Independent Newspapers Ltd, em News Corporation Limited bilong Mr Murdock i holim 49.
14 milian New Zealand dola.
Em i liklik long winmoni bilong sem taim long yar igo pinis we profit i bin nap long 23 milian dola.
Dispela kampani i tok gutpela wok bilong New Zealand i bin bagarap long wanem mak bilong winmoni ikam long ol niuspepa bilong en long Australia, na ol wok bilong kamapim Internet wantaim kos bilong ol dispela wok, i bin go daun.
Naurua ibin wanbel wantaim New Zealand na Cook ailen long autim tingting inolaik bilong ol ol ship i karim plutonium i usim ol solwara bilong Pacific ikam igo long Japan.
Em itok- wanpela ship oli kolim Pacific Pintail bai karim 230 kilogramme bilong plutonium ikam igo olsem long big solwara bilong South Pacific insait long tupela wik.
Emi mekim despela toktok bihain long foren minista bilong New Zealand- Phil Goff na praim minista bilong Cook ailen- Dr.
Terepai Maoate ibin autim wankain tingting wari.
Cook Islands Chamber ov commerce i tok em ino hamamas long ol tokwin, Deputy Praim minista Norman George i bin mekim olsem ol bisnis pipal i stap insaet long ol criminal pasin.
Long ol kros blongem, Mr.
George i bin sutim tok long ol bisnis pipal mekim ol kain wok blong sapotim ol criminal wok long kantri.
Chamber of commerce i askim Praim minista long mekim sampela samting nau tasol bai nogat bagarap i ken kapsait igo long Cabinet.
Chamber of Commerce i tok ol toktok blong mr.
George em kain pasin tasol blongem yet long bikmaus na tok nongutim bisnis sector, tu em kain blongem tu long sutim tingting blong pipal long go agensim ol bisnisman.
Lida blong Opposition Cook Islands party, Sir Geoffrey Henry, i tok lukaut olsem economy plan blong Deputy Praim minista long wokim gut bisnis bai i kilim olgeta domestic investment.
Wanpela lain refugee pipol bilong Kosovar em ol ibin salim ol igo aut long Australia long yar igo pinis ibin ikam bek long Melbourne.
20) pipol long istap olgeta long Australia- na ol bai salim igo long wanem ol lain or pipol ilaik givim or rerem ol haus long ol long olgeta hap bilong Australia.
Jane Calvert ripot olsem- wanpela bilong ol- Ali Jeahiu ilaik statim niupela laif bilongen insait long Albury Wodonga.
Em iwok long tingting long stady na painim wok- tasol emi painim had liklik long hamamas yet- long wanem emi lusim olgeta lain famili bilongen insait long Kosovar.
Em ibin las tru namel long 200 ol narapela refugee ibin istap insait long Bandiana Army Bes kemp insait long Albury.
Tete em ibin wanpela long ol despela tuenty-pela ol ibin givim tokorait long ol long istap olgeta long Australia na narapela 25 pela bai ikam long wik bihain biong istap wantaim wanem family ilaik lukautim ol.
Ikam inap nau ol ino klia yet long hamas long ol bai ikam joinim ol insait long Australia.
Ol otoroti longWest Indian State long Gujarat i givim aut niupela namba long pipal i bin dai taim bikpela guria i bin kamap long 26-de blong mun january.
Nau oli bilif olsem 25-tausan pipal i bin dai, wanpela tokman blong Gujarat State gavman i tok namba blong pipal em oli lukim bodi blong ol, na save long ol i dai pinis, i stap long 18-tausan-sikis-handret-na-tu.
Home Minista blong Gujarat, Haren Pandya i tok namba em oli bin tokaut longen pastaem, olsem guria i bin kilim ol em long 30-tausan i luk olsem em i bin anatp tumas.
Strong blong despela guria i bin kamap long Gujarat state na kilim pipal, i bin kamap long 7.
Wanpela Airbus A-330 pasindia balus bilong Indonesia i bin go sidaun hariap tru long Sri Lanka intanesanel ples balus bihain long trabal i kamap long ensin bilong en.
Balus ia, em i bin wok long karim 310 pasindia, i bin go sidaun orait tasol long Bandaranaike Intanesanel ples balus klostu long kapital Colombo long Fonde nait.
Ol ofial i tok ol pasindia long balus, em oli bin lusim Indonesia bilong go long Jeddah, nau bai oli muvim ol igo long narapela balus.
Nogat moa toksave i kamap long dispela birua.
President bilong Federated States of Micronesia, Leo Falcam, bai mekim wanpela gavman lukluk raun long Japan long mun bihain.
Foren Minista bilong Japan i tok, long progrem bilong raun bilong em, Mr Falcam bai bungim Praim Minista Yoshiro Mori.
Dispela raun bilong em igo long Japan bai nambatri, stat long taim em i kisim wok bilong prsident long mun Mei 1999.
Las taim em i bon go long Tokyo em long mun Jun taim oli planim bodi bilong olpela praim minista, Keizo Obuchi.
Kotcase blong tenpela pro-Indonesia militia, husat oli sasim ol long kilim indai wanpela Sios woka, na wanpela niusman long East Timor long mun Septemba long 1999, i stat pinis long Dili District Kot.
Ol despela paitman, oli bin memba long Team Alpha paramilitary gang, na oli sasim ol long kilim indai wanpela-ten-tu pipal, namel long ol despela pipal, tripela pater na tupela nun oa sista long Los Palos, em taon i stap igo long East blong kantri.
Namba-eleven man oa suspect, em wanpela Indonesia special forces Lieutenant Syaful Anwar, na em i wok long hait yet i stap samwe long Indonesia.
Em namba-wan Indonesian army ofisa long bungim sas long kamapim bagarap long man long East Timor, na oli givim aut pinis internesenal warrant-pepa long oli mas holim-kalabusim em, tasol Gavman long Jakarta ino laik salim em igolong East Timor.
Oli sasim tenpela militia raskal long stap long wanpela hap na kamapim pait long wanpela van o bus, em sevenpela sios woka na wanpela Indonesia niusman, Agus Miliawan i bin stap longen, long 25de blong mun septemba long 1999.
Em faivpela de bihaen long internesenal peace keeping force i bin kamap long East timor.
Despela em namba-tu trial oa kotcase long crime agesnim man long kamap long East timor, long mun igo pinis, kot i bin salim wanpela militia igo kalabus i nap wanpela-ten-tu yiar bihaen long kot i bin painim em i rong long kilim indai man.
Wol bank i tok pinis toktok blong Papua New Guinea long bank i tingting long upgradim ofis blongen long PNG ino tru.
Richard Dinnen i ripot olsem PNG Gavman i bin rausim representative oa wanpela wokman blong World bank long kantri long wik igo pinis.
Wanpela long ol director blong World Bank Klaus Rohland, i bin kamap long Port Moresby long dispela wik blong stretim tok long ol kros em i bin kamap na oli bin rausim Representative blong World Bank, Daniel Weise.
Rohland i bin lusim PNG aste long apinun, we bihaen longen, Praim minista Sir Mekere Morauta i bin tokim ol nius laen, olsem World bank i bin wanbel long opim wanpela permanent ofis blongen long kantri.
Tasol nau Klaus Rohland blong Bank, i tok i nogat wanpela agreement i bin kamap long ol toktok blong ol.
Rohland i tok World bank i gat bikpela wari yet nau long korapsen pasin long Papua New Guinea, na tu long ol narapela issue, na gavman i bin putim narakain piksa oa toktok asde long nius conefrence.
Rohland i tok Gavman i mas mekim bikpela wok moa yet, pastaem long narapela hap long 150-million dola halivim blong world bank i ken go long PNG.
Navi blong America i tok, em bai statim wanpela inquiri long birua em i bin kamap namel long US submarine na fishing bot blong Japan.
Nainpela pipal blong Japan i wok long lus yet, tasol oli ting oli mas dai pinis.
Wanpela maus-man blong Pacific Fleet i bin tokim AFP news agency olsem, dispela inquiri bai painim aut stret long wanem ol samting i bin kamapim dispela birua.
Wanpela tim blong tripela admirals bai go pas long dispela wok painim na bai oli bung long Pearl Harbor, Hawaii, long FondeDispela tingting i bin kamap bihain long namba-wan inquiri navi i bin wokim long painim aut long dispela birua, em i bin kamap taim submarine i bin kamap antap, aninit stret long sip blong Japan, na i bin mekim em igo daun aninit long solwara, kuiktaim.
MOA NIUS BLONG KRIKET.
38 runs bihain long namba 2 de blong dispela tripela de pilai long Nagpur.
Long pinis blong pilai aste Australia ibin lusim wanpela wiket na igat tasol 38 runs insait long namba tu sko blong ol bihain long oli kisim olgeta wiket blong India long 368 runs.
Michael Slater em Australia playa oli bin autim em pastaim long pinis blong pilai na em ibin skorim 11 runs.
Hai-kot olsem interim gavaman blong Fiji ino kamap long stret long loa.
Niusman Sean Dorney ibin ripot ikam long Suva olsem.
Tasol ami ibin wok long lukautim ol wok patrol raun long city na olgeta hap.
Bikpela haiwara long Mindanao Islands long sauten Philipines ibin kilim 8-pela pipol na bagarapim haus na peles bilong 51-tausen pipol.
Ol lokal gavman ofisa i tok, bikpela ren tru ibin wok long pudaun long dispela ailan, stat long Fonde ikam inap nau.
Moa long 800 pipol long dispela eria inogat haus na peles long stap long en nau.
Australia istap long north blong painim aut wanem taim bai ol lain blong pait long Bougainville i stat givim bek ol samting blong pait blong ol.
130 ol deleget blong Bougainville na ol memba blong Papua Niu Gini Palimen bai ikam stap insait long dispela toktok.
1988 na ikam antap.
Papua Niu Gini i tru long ol toktok blong em long holim referendam.
Francis Ona bai i kamap na dispela kamap blong en oli lukim olsem emi gutpela samting.
Sampela Pacific Ailen kantri ilaikim Organisation bilong Economic Corperation and Development isave istap insait long Pariss long rausim or sukurim taim long wanpela tok lukaut bilongen long givim mekimsave igo long ol kantri inolaik bihainim ol rul na isave larim ol paul bisnis lain long abrisim ol takis na salim ol hait moni.
Nauru, Niue, Samoa, Tonga na Vanuatu ibin tokim wanpela regional conference insait long Tokyo olsem- olgeta ibin wanbel long wokbung wantaim long pasim despela kain pasin bilong money laundering or salim ol hait moni.
31 de bilong mun July.
Sevenpela long ol kantri bilong Pacific em ol memba bilong Non oeCD grup na Organisaition bilong Economic Corperation and Developmen ibin putim nem bilong ol long mun Jun olsem ol paul bisnis lain isave abrisim ol takis na salim ol hait moni igo ikam.
Mark Bowling ibin ripot olsem em ibin namba tri famili memba blong olpela President long bungim ol sas blong korapsen.
Tasol wanpela wok painim ibin painim olsem ol wok em oli pinisim ol pinis, i kos tasol klostu hap blong dispela mak blong moni oli bin kisim pinis long en.
Andrew Nori na Leslie Kwaiga.
Malaita Eagle Force, insait long ol dispela trabel na pait em oli bin wokim inap long 18-mun olketa.
Olpela Secretary General blong Malaita Eagle Force, Alex Bartlett i tok, dispela tingting blong Registrar long noken givim laison, ino bihainim dispela Townsville Peace Agrimen, em i bin pasim pait namel long tupela rebel grup long Solomon Islands.
Em i tok, dispela tingting blong Mr Chetwynd bai kamapim bikpela heve na em bai halivim peace long kantri sapos em i resign oa pinis long wok.
IGO BEK LONG PLES JAPAN I BOMIM OL LONGEN.
Japan ibin bomim ol.
Klostu wan hundret ol navi blong sip USS Peary em wanpela wo sip blong America, ibin dai long pairap blong bom ikam long ol balus blong Japan.
Praim Minista, lida blong Opposisen na arapela ol bikman igo bek long dispela ples antap long navi sip blong Australia.
Long Nius blong pilai kriket.
Glenn McGrarh long wik bihain long wanem igat liklik pen long baksait long leg blong em.
Munbai long dispela 3-pela de pilai agensim Bombay stat long Fonde 22 de blong mun Februari.
Tendulkar bai orait taim namba wan test pilai i stat long 27 de blong mun Februari.
Oli ting pilai namel long McGrath na Tendulkar bai bikpela samting tru blong ol pipol i lukim insait long dispela tripela test pilai namel long tupela kantri.
AFL) bai tingting gut ken nau sapos em i ken mekim ol pilai insait long New Zealand oa nogat.
AFL i wok long skelim gut ken tingting long dispela long wanem nogat planti pipol tumas i bin kamap bilong lukim AFL pilai long Sarere namel long Brisbane na Adelaide insait long Wellington.
920 pipol tasol i bin kamap bilong lukluk long pilai na i tok, bihain oli mas skelim gut wanem taim oli laik wokim AFL pilai insait long New Zealand.
Ms Lindsy i save olsem, wan wik igo pinis, Sevens Rugby tonamen i bin pulim planti tausen pipol moa winim dispela AFL game long Sarere, long dispela sem pilai graun.
Olsem na em i tok, bihain bai oli mas skelim gut wanem taim oli laik wokim AFL game long New Zealand.
AFL i bin ting em bai pulim samting olsem ten-tausen pipol igo long lukim game long Sarere.
Australia balus kampani, ANSETT, i wok long mekim wok blong traim na winim bek ol kastoma, bihain long bikpela pundaon long profit-moni long mama kampani blongen, Air New Zealand.
Michael Rowland i ripot olsem Air New Zealand, em i papa blong Ansett Airlines, i bin bungim sampela heve long profit moni blongen em i save kisim long hap long yiar, em i bin pundaon long 97-percent olsem na moni em i kisim stret olsem profit oa win-moni em long 3 Million Australian Dola tasol.
Bikpela prais blong oel na tu long wanem, strongp blong New Zealand dola i stap daun, em i bin mekim tu na win-moni i bin stap daun.
Em i tok ol despela pipal nau i wok long travel long Impulse na Virgin Blue na em bai i hat long traim na kisim bek ol dispela kastoma long flai long Ansett.
31 dei bilong mun Desemba long yar igo pinis na i laikim Australia long rausim na lus tingting ol dinau em igat wantaim ol kantri olsem Vietnam, Nicaragua na Ethiopia.
Man isave pait hat na toktok strong long dispela tingting, Father Brian Gore itok, Australia ino soim strongpela tingting long politik bilong rausim ol dispela dinau na em i mas tanim na sanisim dispela tingting.
Ol toktok long wok bilong rausim ol samting bilong pait long han bilong Bougainville pipol bai gohet long Townsville, Australia tede.
Olsem Richard Dinnen i tok, ol lida bilong ol grup bilong Bougainville na ol man i sanap makaim Papua New Guinea Gavman i stap insait long dispela miting.
Wok bilong rausim ol samting bilong pait long han bilong pipol i bin wanpela hevi yet insait long ol wok bilong kamapim kain peace oa gutpela sidaun em i ken stap oltaim long Bougainville.
Ol grup nau i gat bikpela laik moa long sidaun toktok long dispela samting, bihain long taim Papua New Guinea Gavman i bin wanbel long mun i pinis olsem, em bai larim referendum long indipendens i gohet.
Insait long nambawan hap long miting aste long Garbutt Air Force beis, ol miting i bin kamap namel long tripela bikpela grup, na oli tok ol toktok i bin go gut.
Moa miting bai kamap tede, na wanpela deligesin bilong PNG Gavman bai joinim ol toktok sampela taim dispela wik.
Oli ting samting gutpela samting tu i ken kamap long narapela hevi tu em oli wok long ino wanbel long en -- em long interim gavman bilong Bougainville, na hamas paua oa otonomi PNG Gavman bai givim long en.
Ripot i kamap olsem China gavman i givim traipela halivim long ol medikal saplai igo long Papua New Guinea Defence Force.
PNG Defence atoreti long go lukluk raun long wanpela ami bes long China, sampela taim long dispela yiar.
Wanpela delegesin igat ol sinia ofisa blong Chinese Peoples Liberation Army i bin kamap long Port Moresby, blong sainim na stretim tok long ol dokumen oa agrimen long dispela halivim igo long PNG Defence Force.
Taurama Army Hopsital, tu em i karamapim wok blong givim trening long ol wokmanmeri na wok blong wokim 1500 square metre hausik.
Oli askim pinis rejistra blong Solomon Islands Hai Kot, David Chetwynd long risain, bihainim ol ripoit olsem em ino bin laik givim nupela laisens blong wok long tupela praivet loia, Andrew Nori na Leslie Kwaiga.
Nori na Kwaiga tupela i bin edvaisa blong Malaita Eagle Force insait long ol trabel na pait em oli bin bagarapim kantri inap long 18 mun olketa.
Olpela Sekretri General blong Malaita Eagle Force, Alex Bartlett i tok, dispela tingting blong Rejistra long noken givim ol laisen, ino bihainim Townsville Peace Agrimen em i bin pasim pait namel long tupela rebel grup long Solomon Islands.
Em i tok, dispela tingting blong Mr Chetwynd bai kamapim bikpela heve na em bai halivim peace long kantri sapos em i risain long wok.
Komanda bilong Fiji Militari Fos i tok em ino tru olsem em bai halvim Gavman ov Nesanel Uniti sapos Court of Appeal i halvim 1997 Constitution na go agensim interim gavman.
Sean Dorney i ripot ikam long Suva, we Court of Appeal bai sidaun long nambatu de tede bilong skelim tingting sapos interim gavman i gat rait aninit long loa long ronim kantri.
Nambawan tingting bilong Judge Gates bipo i bin tok olsem, Fiji i ken kirapim wanpela Government of National Unity wantaim ol memba bilong Nesanal Paliment long dispela taim, husat em i tok pipol yet i bin elektim ol aninit long loa na oli sanap makim yet pipol.
Tasol wanpela pepa oli givim long Appeals Court, Militari Komanda, Komado Frank Bainimarama ino bin hamamas tru long ol nius ripot olsem, em i bin tokim President militari bai sanap halvim Nesanal Uniti Gavman.
Komado Bainimarama i tok nambawan wok bilogn em, em long lukim olsem sekuriti bilong kantri i stap orait na i tok em bai rong na bai go agensim duti bilong em sapos em tokaut pastaim long wanem lain em bai halvim.
Em i tok em bai gohet long skelim wanem kain sekuriti kantri i mas gat, na i askim pipol long stap isi na wetim tingting bilong Appeals Court.
Sapos em i go agensim gavman em yet i bin kirapim, em bai mas skelim duti bilong em bilong napim wanem samting i kamap.
Geoffrey Robertson QC, i stat pinis long givim sabmisen igo long Fiji Kot ov Apil.
Em ibin askim Kot long sakim toktok bilong interim gavman, we em ibin tok olsem Comodore Bainimarama ibin sevim kantri taim em i rausim dispela mama-loa, long wanem ol pipol ibin inap long kamapim bikpela trabel.
Em i tok, igat ol rot na wei i stap aninit long dispela mama-loa long harim na stretim olgeta wari na heve bilong ol asples pipol bilong Fiji.
Comodore Bainimara ibin traim long mekim gutpela samting, tasol samting em ibin mekim, ino bihainim loa.
Mr Robertson bai go het long givim dispela sabmisen bilong em long Fiji Kot ov Apil tumora.
Balus ibin karim sikspela pipol bilong Papua Niugini em paia ibin kukim ol nogut tru ikam long Australia tete long ol iken kisim marasin bilong ol bagarap bilong ol.
Niusman Richard Dinnen i ripot olsem ol kerosin lam na stov ibin wok long pairap long dispela tupela wik igo pinis na givim bikpela bagarap long ol dispela pipol.
Tripela pipol ibin dai na samting olsem 26 ibin kisim bagarap long dispela tupela wik igo pinis insait long ol rurel kommuniti bilong Madang Provins.
Ol kerosin lam na stov bilong ol ibin pairap taim ol i wok long laitim ol, na ol atoreti i bilip olsem ating ol kerosin ol ibin salim long dispela eria ino longtaim igo pinis, imas igat sampela kain samting i stap insait long ol.
Ol ino salim moa dispela kerosin i wok long pairap, na ol helt ofisa ibin tok-lukaut long pipol long inoken usim ol kerosin ol ibin baim ino longtaim igo pinis.
Tasol, dispela tok-lukaut ino kamap hariap long ol longwe peles na kommuniti, na ol i poret olsem sampela moa pairap bai kamap long ol dispela longwe eria.
Papua Niugini i wok long go het long wokim investigesin bilong ol long dispela kerosin na ol bagarap em i kamapim long pipol.
Polis long ailan stet bilong Australia, Tasmania, i tokaut pinis long nem blong foapela pipal husat i bin dai, taim bas em oli bin pasindia longen, i bin pundaun-bagarap long sait blong Cradle Mauden National Park long Sande.
Bendigo long Victoria.
Olgeta wanpela-ten-eit pasindia blong Australia, UK, America na New Zealand, i bin kisim sampela bagarap long bodi blong ol.
Stet Deputi Premia Paul Lennon i givim oda pinis long oli mas holim investigesin wok long dispela birua ibin kamap.
New Zealand i wok long traim kisim tok orait bilong World Trade Organisation long putim kain takis oli kolim penalty tariffs long ol dairy kako samting ikam long Canada.
Mausman bilong New Zealand Dairy Board, Simon Mitchell, i tok Canada i bin kirapim wanpela nupela dairy export subsidy system -- we em i halvim ol fama bilong en long bikpela moni -- na i abrisim ol rul bilong WTO.
Em i tok oli kirapim dispela nupela sistem bihain long oli painim aut olsem, Canada i bin bikhet na i bin wok long usim wankain sistem olsem long 1999 agensim ol rul.
Mr Mitchell i tok Canada i save putim ol dispela kain sistem bilong en i bilong halvim em yet i save senisim nambaut ol prais bilong ol dairy products -- ol samting olsem milk, mit na kain olsem.
New Zealand planti milian dola.
Bihainim ripot bilong niusman Mathew Eaton, ol tingting kros ibin kamap taim Mr Ruddock ibin toktok long ol wok na tingting bilong Federal gavman long bungim-wantaim ol kainkain pasin tubuna na paitim ol toktok bilong stretim ol tingting-nogut namel long ol kainkain kala skin pipol insait long kantri.
Kolostu long taim Mr Ruddock i laik pinisim ol toktok bilong em, samting olsem 12-pela deleget ibin stat lusim konfrens na ol igo autsait.
Wanpela long ol man insait long konfrens ibin askim Minista, bilong wanem na gavman inoken tok sore.
Australia wantaim ol Aboriginal pipol.
Sampela Pacific ailen kantri i laikim Organisation ov Economic Corperation na Development long Paris long rausim oa sukuruim taim bilong wanpela tok lukaut bilong en olsem, em bai mekimsave long ol kantri husat ino laik bihainim ol rul, na i save larim ol paul bisnis lain long abrisim takis na haitim doti moni long ol.
Sevenpela kantri, Cook Islands, Marshall Islands, Nauru, Niue, Samoa, Tonga na Vanuatu i bin tokim wanpela rijenal konfrens long Tokyo olsem, olgeta i bin wanbel long wokbung wantaim long pasim despela kain kriminal pasin oli kolim money laundering we ol kriminal i save haitim doti moni bilong ol long ol dispela ailan kantri.
CD) long em i mas luksave long gutpela pasin bilongol despela grup em oli no stap insait long oeCD, na rausim oa sukuruim taim bilong tok lukaut long namba 31 de bilong mun July.
Sevenpela long ol kantri bilong Pacific em oli memba bilong non-oeCD grup na long mun Jun, oeCD i bin koim nem bilong ol olsem ol kantri we ol paul bisnis lain i save abrisim takis long en, na oli save go bilong haitim doti moni bilong ol long ol.
Long American Samoa, 16 woka blong Vietnam long Daewoosa Samoa klos fektori, i lusim pinis kantri blong igo bek long Vietnam.
Oli ting narapela 200 woka blong Vietnam na eitpela blong China bai go bek long ples blong ol long pinis blong dispela mun.
Gavana blong American Samoa, Sunia Tauese i tok, wanem ol samting ibin kamap long Daewoosa, i bin mekim long glasim gut ol samting ibin kamap long dispela klos fektori na lukluk long bihain taim blong em.
Gavana i tok, bai oli mas lukim dispela wok blong traim aut dispela klos fektori long America Samoa olsem, em ino bin go stret, na oli mas lukluk gut ken long en blong stretim gut.
President bifo blong Fiji, Ratu Sir Kamasese Mara i lusim pinis hausik long New Zealand.
Krismas blong Ratu Mara i winim 80 yar na em i bin kam bek tasol long tripela wik wokabaut blongem igo long Honalulu na Japan.
Praim minista bilong Cook Islands, Dr.
Terepai Maoate, i kisim pinis wok bilong Trenspot Minista lusim han bilong Foren Minista Robert Woonton.
Maski oli rausim despela wok long han bilong en, Dr.
Woonton i tokaut olsem, Praim minista ino rausim despela wok long han bilong en long wanem em i bin sapotim praivet sekta insait long lokal shipping indastri.
Praim minista i tok Dr.
Woonton bai holim yet ol narapela ministri wok olsem Minista bilong Foren Afes, Immigration, Marine Resources, Agriculture, Tourism, Development Investment bod na House of of Ariki.
Aninit long Trenspot, Dr.
Woonton bai lukautim yet Civil Aviation, Airport Authority na Ports.
Em i tok ol dispela senis i mas kamap long wanem ol wok insait long ol shippiong bisnis ino stret.
Woonton i bin tokaut olsem ol wok insait long trenspot i bin bigpela tumas, na i tok ol wok insait long shipping bisnis ino stret long wanem gavman ino bin kisim gutpela edvais long ol rot bilong pulim moni.
Solomon Telekom ibin katim ol telefon lain, em ol ino nidim tumas longen, igo long ofis bilong olgeta ministri bilong Solomon Islands gavman.
Wanpela tokman bilong Solomon Telekom itok, nesenel gavman igat dinau inap long moa long 5 Million Dola long Solomon Telekom long ol telefon-bill em ino peim yet.
Gavman Communication divisen long ofis bilong Praim Minista ibin salim ol toksave igo long ol woknius olsem, em ino nap long putim aut ol nius na stori bilong gavman long wanem, oli katim pinis ol telefon na fex lain.
Polis na Defens Fos i wok long muvim-aut pipol long ol longwe kommuniti long Victoria River District na Gulf Country, we ol dispela raun-win i kamapim heve long ol.
12-pela sata balus bai karim 250 pipol bilong Kalkaringi igo long Katherine insait long dispela tupela dei ikam, na ol nambawan lain pipol ol bai muvim ol, em long ol yangpela pikinini, ol sik pipol na ol lapun.
120 ol arapela pipol, em ol ibin muvim ol ikam-aut long Pigeon Hole kommuniti.
Polis i wok long wari long laif bilong faivpela pipol em ol ino bin laik lusim Victoria River Roadhouse, em ol i ting ol haiwara bai karamapim kolostu.
Ol i ting olsem ol tait na haiwara bai karamapim Timber Creek insait long dispela tupela dei ikam, na lokal polis i wok long usim ol helikopta long sekim na lukim sapos ol pipol insait long sampela longwe kommuniti na ol bikpela bulmakau fam i stap gut oa nogat.
Bikpela trabal em ino bin save kamap bifo long haus-kalabus long Brazil, nau i pinis.
Long pinis blong ol trabal long hauskalabus, oli bin pait na kisim aut samting olsem seven-tausen pipal em 13-tausen kalabusman long ol haus-kalabus long Sao Paulo stet i bin holim hostis wanpela de pastaim long ol trabal i pinis.
15) kalabusman i bin dai na foapela gad na tripela kalabusman na wanpela yangpela boi, krismas blong em foapela yar, ibin kisim bagarap.
Polis i tok, dispela trabel ol ibin rediim na plen longen blong kamap stret long Sande long wik we ol femili blong ol kalabus i save go lukim ol kandre oa memba blong famili long kalabus.
Ol wok blong plenim dispela trabal, oli bin wokim long Carandiru em bikpela haus-kalabus tru long Latin America, em i ken holim 9700 kalabusman olgeta.
Long toktok blong lotu Katolik, pait i save kamap insait long36-minit long olgeta de long Sao Paulo, long wanem em i save pulap oltaim long ol kalabusman.
Em i tok planti long ol kalabusman long Brazil i save stap long dispela hauskalabus.
Siaman bilong Kaunsil bilong Multicultural Australia i tok, em i wari long planti vot ol kendidet bilong One Nation Pati ibin kisim insait long ol stet eleksin bilong Australia ino longtaim igo pinis.
One Nation Pati ibin kisim samting olsem 20 pesen long ol vot insait long sampela elektoret long Western Australia.
One Nation long ol dispela stet eleksin ibin wok long putim protes-vot tasol, na ol ino sapotim tru ol polisi bilong One Nation.
Mr Roach ibin mekim dispela toktok long Hobart, we em ibin wok long toksave long ol mausman bilong ol grup insait long Tasmania long wok bilong dispela Kaunsil long toksave long ol pipol insait long Australia long planti kain pipol i stap long dispela kantri na ol kainkain kalsa bilong ol.
Human Rights Group, Amnesty Intenesenal i tok long ol nius ripot olsem, ino tru olsem em i wok long givim fund oa moni igo long despela Chandrika Prasad kotcase long Fiji Kot ov appeal.
Parad husat i wanpela Indian-Fiji farma em oli bin rausim em long graon, na em i bin winim High Kot ruling long mun Novemeba, long toktok blongem olsem despela 1997 mama-loa blong Fiji, em oli bin senisim, i bin trupela constitution oa mama-loa yet blong kantri na aninit longen, interim gavman em Army i bin kirapim long Fiji em nongut Gavman, em ino bin kirap bihaenim 1997 constitution.
Wanpela Niuspepa long Londoin, na Local Fiji Sun Niuspepa i bin karim ripot olsem despela human Rightrs group i wok long fundim despela kotcase, em bai igohet long sindaon ken tede.
Taim em i bin wok long toktok i kam long London, tokman blong Amnesty International, Heinz Zeigal i tok, oli tokim pinis Fiji High Commissioner long London, Filimoni Jitoko, olsem ol despela nius ripot ino tru.
Long soka nius.
Australia i bin winim Papua New Guinea taim em i bin kikim sikispela gol na Papua New Guinea i nogat, insait long soka qualifier pilai long Cook Islands.
Displea tupela tim i bin pilai long bikpela ren na strongpela win, taim oli bin kikim dispela sikispela gol.
Insait long ol narapela soka, Samoa i bin winim Tong, wantaim tripela gol, na Vanuatu i bin winim Cook Islands.
Wanpela saiklon i wok long muv igo long ol ailan blong Cooks, we ol lain ofisa i rereim dispela pilai soka i tok, dispela win na ren bai pinis long Fraide.
Final bai kamap long Fraide.
Australia i bin winim Papua New Guinea, six nil long World Youth Cup Soccer qualifiers long Cook islands.
Despela i min olsem nogat wanpela team i winim yet Australia.
Oli bin pilai, taim bikpela ren i bin wok long pundaon, wantaem strongpela win.
Ol despela goal blong Australia em ol individual playa i bin putim.
Long ol narapela matches, Samoa i bin winim Tonga, 3-nil na Vanuatu i bin winim Cook islands, score i bin 3-nil tu.
Wanpela cylone depression i wok long hamarim Cook islands long nau em ol organisaer i tok longen, bai i i move aut lusim Rarotonga long Fraide, we Final bai i kamap.
Constitutional Appeal keis long Fiji i bin pinis hariap tru taim interim gavman i tokim dispela kot olsem, em bai wanbel long tingting bilong Court of Appeal sapos em i tok oli mas putim bek 1997 Constitution.
Sean Dorney i ripot olsem, oli bin kirap nogut taim oli lukim interim Praim Minista i bin go stap long laspela sidaun bilong kot.
Interim Praim Minista Laisenia Qarase i bin sidaun i stap long pablik galeri bilong kot taim kot i stat harim ol toktok ken bihain long belo kaikai.
Loia bilong interim gavman, Nicholas Blake QC, i bin tokim ol faifpela jas olsem, em i bin toktok wantaim Mr.
Qarase long taim bilong belo kaikai na em inap tokim kot olsem, interim sivilian gavman bai wanbel long tingting bilong kot long sapos 1997 Constitution i stap bun yet bilong kantri.
Na em i tok sapos kot i rausim apil bilong en, interim gavman bai mekim olgeta samting em i ken long promotim aidia namel long pipol long bihainim ken konstitusen long Fiji.
Igat ripot olsem India i wanbel pinis long surukim tripela munceasefire agensim Muslim militant group, long kashmir, abrusim 26de February, em deadline olbin makim.
Wanpela Gavman ofisa i tokim AFP nius agency, despela decison i bin kamap, bihaen long Indian cabinet Security Komiti miting long haus blong Praim minista, Atal Behari Vajpayee.
Em i tok despela ceasefire, bai oli larim igo longpela moa long naraperla mun.
Long stat blong wik, India i sutim tok long Pakistan long bagarapim peace process long Kashimir taim em ino bin laik mekim toktok igo long em long despela ceasefire long despela region we oli save kros na pait longen.
Iraq i bin tok, em ino tru olsem ol teknisin blong China i bin stap long kantri, blong putim kamap ol radar masin blong usim agensim ol balus.
Difens Dipatment blong America i bin tokaut long dispela insait long ripot blong em.
Sekretri blong Stet blong Telekomunikesin, Jamil Ibrahim Ali, i bin tokaut olsem, i nogat save-man blong China i wok long eria blong telekomunikesin long Iraq.
Dispela fibre optic network bai halivim Irag long makim stret ol woa balus blong America na Britain.
Foren Ministri blong China i bin tok tu olsem, dispela ripot blong America, INO tru.
Australia Federal Labor Opposition bai i halivim Gavman long fixim ol asua long loa em i bin larim Gavman long kisim moa long 170-million dola takis long meknois blong ol balius, em ino bin stret aninit long loa.
Greg Jennet i ripot olsem Opposition i tok Coalition Gavman i wok long mekim kain long mekim asua na asua na sampela moa asua long edministresin-wok blongen long ol samting.
Federal gavman i bin kisim 172-million dola takis long nois blong ol balus, i kam long ol operator blong ol jet balus, em i save go-pundaon long sydney ples balus stat long 1995.
Despela moni, oli usim long halivim peim kost blong ol insulating building oa haus em oli sanapim ol long rot blong ol balus igo long ples balus.
Tasol long namel blong 1996, i kam i nap nau, despela loa long lukautim nois blong balus, ino bin karamapim Kingford Smith ples balus, olsem na oli no bin kisim takis long ol operator ol jet balus blong ol i go pundaon long despela ples balus.
Federal treasury i tok pinis em i karom asua long despela, na nau gavman bai i kamapim loa blong fisxim despela asua long loa.
Opposition i tok em bai i sapotim Gavman long stretim loa tasol em i tok i gutpela long ol minista long mekim wok blong ol na chekim na harim tok blong ol wokman meri long administration-wok blong ol.
Isimeli Bainimara i tok, ol dokta i bin tokim Ratu Mara long stap isi na kisim malolo, na em i wok long kisim malolo long Auckland hotel, bihainim tripela wik lukluk raun long sampela kantri.
Sir kamisese Mara i bin kamap long New Zealand blong lukim dokta bihainim dispela lukluk raun blong em long ol ples olsem Honolulu, Japan na Australia.
Em bai lusim Auckland blong go bek long Fiji long Sarere.
Namba blong ol pipol idai long ol pait na trabel long Kalimantan provins blong Indoensia nau igo antap long wan hundret.
Wanpela tokman blong polis long Sampit taun i bin tok ol pait namel long ol as-ples Dayak pipol na ol pipol i sidaun long Maduress setalmen i wok long gohet yet, na paia i wok long kamap yet long sampela hap blong taun.
Ol ofisel long haus-sik i tok oli kisim pinis samting olsem 51 dai-bodi igo long lokal mog long Sampit, na long wankain taim planti handret ol arapela pipol i bin traim painim ples blong stap long haus-sik na ol polis stesin.
Ol pipol wantaim ol samting blong pait i wok long raun long ol bik-rot long Sampit, emi pulap tru long ol dai-bodi em planti long ol oli katim na rausim pinis hed blong ol.
Ol pait namel long ol Dayak asples na ol imigrant oa ol pipol ikam long ol narapela hap blong Indonesia na go sidaun long Sampit, i i bin stat long Sande.
Ol loia bilong Filipins Gavman i toksave pinis long ol plen bilong kotim olpela president, Joseph Estrada, bihainim ol tokwin olsem em i bin yusim tupela pensan fan bilong gavman long halvim em yet.
Jastis Sekretri Hernando Perez i bin tokim ol niusman olsem tupela man husat i bin hetman bilong dispela tupela fan taim Mr Estrada i president, tupela i wanbel pinis long lontg kamap witnes bilong gavman insait long nupela korapsen kot kes agensim Estrada.
Mr Perez i tok Mr Estrada, husat oli bin rausim long wok long mun i pinis bihainim planti toktok em militari i bin halvim, i bin stap insait long sampela paul pasin we planti bilian pesos bilong tupela fan -- Government Service Insurance System na Social Security System, igo lus.
Long dispela wik, Mr Estrada i bin absirisim pastaim kot taim Suprim Kot i bin saspendim ol kot kes agensim em.
Dispela i bilong larim kot long glasim gut petition oa askim bilong em long luksave long em olsem raitpela president aninit long loa, na rausim ol kot kes agensim em.
Bikpela senis i bin kamap long ol meri blong Vietnam em oli bin wokmeri long kolos fektri long American Samoa, na oli no nap go bek long kantri blong ol.
Planti blong ol nau i kamap ol Kristian pinis.
Baptist Sios i wok long lukautim 2-hundret-na-50 long ol dispela Vietnamese wokmeri, bihain long Daewoosa kolos kampani i bagarap na oli lusim wok bilong ol.
Nius-meri long Pago Pago, Monical Miller, i tok planti long ol dispela Vietnamese meri i bin hamams tru long gutpela halvim blong sios na oli senisim lotu blong ol.
Insait tasol long wanpela mun, sevenpela-ten meri na liklik man i senis na oli kamap ol Kristian.
Ol lawya blong Philippine Gavman i tokaut poinis long ol paln blong ol long kotim Joseph Estrada, em lida bifo, oli bin rausim em pinis, long wanem em i bin usim moni i kam long tupela pension fund blong gavman long halivim em i kamap rich na em i ino stret aninit long loa.
Justice secretary Hernando Perez i tokim ol niusman olsem ol bos blong ol despela pension fund, long taim Mr.
Estrada i bin President, i bin wanbel wanbtaem long kamap witnes blong state oa gavman long despela korpasen kotcase em nau tasol oli bin tokaut longen.
Perez i tok Mr.
Estrada, em oli bin rausim em long ol protest pipal na army ibin sapotim long mun igo pinis, i bin mekim ol kain wok long salim planti tausan-million pesos igo i kam namel long ol account blongem yet we em i bin usim monmi i kam long pension fund blong gavman service insruance ystem na social security system.
Estarda i bin winim wanpela mun long wetkot, i kam long criminal indictment long dispela wik, taim supreme kot i bin suspeindim olgeta kotcase agensim nem blongem.
Despela i blong givim taim long kot long lukluk gut long petition blongem long kot i declarim em olsem aninit long constitution em President yet blong kantri na bai em i ken givim em immunity oa bai i rausim ol sas longem.
PNG CONUSL GENERAL I BELHAT LONG OL KARASIN PAIRAP.
Foapela pipol i dai pinis na samting olsem 30 narapela i kisim bagarap long ol dispela pairap, em i kamap long wanem karasin oli yusim long lam bilong ol i bin igat bensin long en.
Leba Dipatment bilong Papua New Guinea i bin givim oda bai oli mas pasim ol BP depo na petrol stesin long Madang, bihain long oli painim aut olsem BP i bin bringim dispela karasin ikam long Australia.
Balus i bin karim sikispela long ol pipol husat i bin bagarapim nogut tru long ol dispela birua, ikam long Brisbane, we ol dokta i tok oli kamap orait liklik bihain long oli givim ol marasin.
PNG Consul General Henry Koiaie i tok jastis i mas kamap.
Papua New Guinea Consul General i tok em i kros long ol birua long kerosin lamp i wok long pairap na givim bagarap long laif blong pipal long kantri na tok longen olsem em rong na slek-pasin blong ol fuel kampany na despela i kamap.
Foapela pipal idai pinis na samting olsem tripela-ten ol arapela i kisim bagarap taim kerosin lamp blong ol i bin pairap, long wanem kerosin em oli bin baem i bin mix wantaem bensin oa petrol.
Papua New Guinea Kabour department i tokim pinis BP oil kampany blong pasim ol petrol-stesin blong ol na ol autlet blong ol long salim pterol na kerson long Madang bihaen long oli bin painim olsem ol despela keroain i bin kam long BP long Australia.
Sikispela long pipal em paia i bin kamap na kukim bodi blong ol na oli sik nongut tru, balus i bin karim ol ikam daon long Brisbane hausik, we ol doctor i tok oli wok long kamap gut long marasin nau.
PNG Consul General, Henry Koiaie i tok oli mas investigate long despela birua na kisim ol laen i stap insaet long despela asua igo long kot.
President blong Kiribati, Teburoro Tito, bai igo kamap long Fiji long Fraide long mekim foapela de lukluk raun blong em.
Oli ting em bai bungim interim Praim Minista blong Fiji blong gohet long toktok long wanem hap ol bai holim miting bilong blong ol Pacific Island lida long en.
Tito i siaman blong Forum na Fiji i redi long lukautim Forum miting blong dispela yar.
Tasol, sampela memba kantri i wok long askim sapos em i stret long Fiji long lukautim dispela miting.
Wari bilong ol i bihainim pasin bilong Fiji long rausim gavman blong Mahendra Chaudhry, em pipol stret i bin elektim, long yar igo pinis.
Niue na Nauru tu i bin tokaut tu long laik blong tupela long lukautim Forum miting sapos Fiji ino nap long lukautim.
High Commissioner blong Fiji long New Zealand i tok ino tru long ol nius ripot olsem olpela President blong Fiji, Ratu Sir Kamisese Mara i bin kisim heart attack.
Oli bin rausim Ratu Mara long President long coup em i bin kamap long yiar igo pinis.
Hawaii, em i bin go long japan tu na i kam long Australia.
Oli ting em bai i lusim Auckland blong go bek long Fiji long Sarere.
Ol deliget blong South Korea igo kamap pinis long North Korea blong toktok na painim rot blong kamapim ol projek blong stretim ol wari long hai-wara long boda eria blong ol.
Insait long hap toktok em oli harim long Seoul, biktaun blong South Korea, Sentrel nius agensi i bin tok wanpela lain blong North Korea i bin bungim lain blong South Korea long Pyongyang ples balus.
Dispela toktok i blong painim rot blong stopim hai-wara i bagarapim ol samting long ol eria arere long Rimjin riva em i ron brukim boda blong tupela kantri.
South Korea i bin tok dispela toktok blong ol bai igo inap long Sarere.
Dispela ol nupela toktok i hap long ol toktok blong kamapim belisi namel long tupela Korea em i bin stat long mun Jun, taim ol lida bilogn tupela i bin mekim nambawan miting tru bilong tupela bihainim ol faifpela yar bilong Cold War.
Polis long Guam i wok long painim aut moa long hau na wanpela sumatin long Guam, krismas bilong en 12, i bin wok long karim wanpela gan long skul beg bilong em.
Mausman bilong Guam Polis Dipatmenent, A.
Balajadia, i tok wanpela tisa long F.
Leon Guerrero Middle School i bin painim dispela sumatin insait long restrum bilong skul, wantaim ol narapela sumatin.
357 magnum gan em i gat katres i stap redi pinis long en.
Polis i bin pulim dispela sumatin, husat i stap long gred sikis, na bihain oli lusim em igo long Juvenile Investigations Division, husat i wok long painim moa long dispela samting.
Mausman bilong Edukesin Dipatment, Tony Diaz, i tok oli saspendim pinis dispela sumatin inap long tenpela de, na em bai mas sanap long aie bilong Disciplinary Advisory Council bilong painim aut sapos oli mas skelim sampela mekimsave igo long em.
Ol toktok blong kisim bek ol gan long ol pait lain long Bougainville, i wok long gohet long Townsville.
Ripot i tok, oli ting ol lida istap long dispela miting, klostu bai kamapim wanpela agrimen.
Oli bin surukim taim blong holim ol toktok na nau em bai pinis long Sunde nait.
Oli no bin stretim sampela long ol heve, tasol ol lida blong Bougainville, i bin kamapim tok oraet long bihainim wankain agrimen oli bin kamap long Solomon Islands, blong kisim bek ol gan.
President blong Bougainville People Congress, Joseph Kabui i tok, ol toktok long Townsville i bin kamapim gut we oli bin nap long stretim sampela long ol bikpela heve.
Fiji sapos emi winim kot blong em long wik bihain.
Chandrika Prasad ibin winim tingting blong hai-kot we ibin tok olsem dispela interim gavaman em ami ibin girapim ino bin stret long loa.
Fonde blong wik bihain.
Wanpela man bilong Australia usait nau itok- ol ibin rong long kalapusim em long fopela mun insait long France ilaik kisim France igo long kot.
Despela man - Bruce Stanton i askim long 132-thousand dolla olsem compensation long despela asua em ibin kamap long 1998- bihain long France boda polis ibin pulim kalapusim em bihainim wanpela wareent bilong SWITZERLAND wanpela ol sutim tok bilong pasin stil.
Wanpela Judge bilong Switzerland ibin putim aut despela warrent- i sutim tok long Mr.
Stantion ibin kisim ticket moni bilong 1998 world cup soka tournament insait long Frans na ino givinm moni igo long han bilong ol lain bilong lukautim pilai.
Stanton ibin wok long tok strong yet olsem ol lain inap long saplaim ticket longen ino bin salim ol ticket igo long em- olsem na em yet imas lusim haus bilongen long Switzeland igo long France bilong baim ticket bilong ol lain emi sapotim ol.
Oli rausim pinis ol sas long despela kes insait long Switzerland, tasol despela long taim ol ol ino pulim kalapusim yet Mr.
Ol ripot i kam long Indonesia province blong Aceh i tok, tripela i bin dai taim ol otorati blong Indonesia na ol rebel i bin statim ken ol pis toktok long province.
Chief blong polis long South Aceh, Ali Husein, i bin tok, ol pipal i bin painim bodi blong bikman blong Alue Pisang vilis, long ples blong toromoi pipia long South Aceh.
Oli bin painim narapela bodi long Kandang river long south Aceh, taim oli bin sutim dai wanpela man blong vilis long East Aceh.
Dispela pait i bin kamap taim polis blong Indonesia, na ol militari ofisa i bin holim ol toktok wantaim ol rebel blong Free Aceh Movement.
Australia imas lus tingting na lusim ol samting ibin kamap bifo.
Ol ibin tokaut long nem bilong Nauru- olsem ples ol ibin makim bilong emi lukautim Pacific Ailen forum meeting bilong despela yar.
Fiji ibin putim han antap pastaim long lukautim despela meeting na em itok nau emi taim bilongen long lukautim.
Tasol New Zealand ino i bin laikim Fiji long lukautim long wanem long despela ku long yar igo pinis na em ibin wok long sapotim strong Niue long lukautim despela meeting.
Siaman bilong Forum- Teburoro Tito- usiat ibin wok long toktok wantaim ol regional lida bilong Australia na New Zealand long wanem hap stret ol bai holim despela meeting, ibin tokaut long despela taim em ibin igo pas or stop liklik insiat long Suva.
Australia ibin pundaun nogut tru long eitpela mun, bihainim liklik pundaun blong profit blong kampani insait long sikispela mun.
Aste Qantas ibin ripot long 22-pesen pundaun blong profit long wanem igat resis wantaim ol arapela balus kampani blong Australia yet na tu prais blong fuel iwok long igo antap.
Iraq, bihain long ol ibin bomim ol eria kolostu long Baghdad long wik igo pinis.
Iraq i tok, ol dispela woa balus bilong America ibin kilim tripela pipol na givim bagarap long 30 arapela pipol.
Planti memba tru bilong palaman bilong Russia ibin vot long askim Presiden Vladimir Putin long mekim strongpela toktok long ol woa balus bilong America na Britain ibin bomim Iraq ino longtaim igo pinis.
State Duma oa Lower Haus ov Palamen, ibin vot 359-2 long oraitim wanpela mosen em i tok long Mr Putin i mas mekim wanpela spesol toktok long America i wok long go het yet long kamapim pait egensim Iraq taim United Nations Security Council ino givim tok-orait long en.
Long Mande, Duma ibin askim Mr Putim long rausim ol tambu em Russia ibin putim egensim Iraq bihain long America na Britain ibin kamapim pait long Iraq.
Oli bin tok, ol skul i wok long pas, ol bisnis ino kam bek na ol kampani ino laik putim moni blong ol long ol bisnis long Solomon Islands.
Dispela ol grup i bin askim ol pipal blong bung-wantaim blong savim kantri.
Ol lain istap insait long dispela grup, em Solomon Islands Christian Association, Women for Peace, Solomon Islands Development Trust, Chamber of Commerce, Central Bank of Solomon Islands nz Solomon Islands College of Higher Education.
Solomon Islands--na gavman bilong Solomon Islands, long galasim ken ol halivim ol dispela lain i save givim long kantri.
Ol dispela toktok bai karamapim ol halivim ol i givim long Solomon Islands bilong lukautim tupela pis agrimen ol ibin sainim ino longtaim igo pinis.
Gavman bai askim tu long kisim moa halivim moni bilong edukesin, helt na sosel sevis.
Wanpela long ol lain i save givim bikpela halivim long Solomon Islands, European Union, bai salim wanpela hai levol delegesin igo long ol dispela toktok.
Solomon Islands na Papua Niugini bai lidim dispela delegesin.
Bikpela miting bai kamap long Honiara, kapital blong Solomon Islands, long Monday.
Dispela miting bai kamap namel long ol gavman ofisel na ol ofisa i makim Asian Development Bank, Wold Bank, International Monetary Fund na European Union.
As-tingting bihain long holim dispela miting, blong toksave long ol kantri isave givim halivim, long hau peace process i wok long igo, na bel-mari mari bihain long oli bin sainim Townsville na Marau peace agrimen.
Gavman bai tok aut tru long ol bikpela wok blong em long bihain taim na tokaut long 2001 baget blong em.
National Redio blong Solomon Islands itok, Central Bank bai toksave long gavman na ol lain isave givim moni blong wok development, long ekonomi i wok long igo olsem wanem.
Ol kantri isave givim halivim bai gat sans tu long toktok wantaim gavman blong Prime Minister, Manasseh Sogavare.
Bai oli tokim em long wari blong ol long lo na oda, na lukluk long ol eria em bai oli laik halivim kantri long en.
Australia, kot ino save karim wari blong ol pastaim.
Australia insait long ol narapela kantri.
Asia-Pasific Migration Research Network em ol bai bung long Philippines long mun bihain.
United Nations i tok aut pinis olsem em bai stat long kisim bek ol refugi blong East Timor, i stap long ol kem long West Timor.
Indonesia i save lukaut dispela hap blong West Timor.
Ol ofisa blong United High Commissioner blong ol Refugi na International Organisation blong Migration, bai igo long Kupang, kapital blong West Timor, long wik bihain blong kisim bek 421 ol refugi, husat i bin askim yet long kam bek long East Timor.
Ol toktok bilong rausim samting bilong pait namel long ol birua grup bilong Bougenvil em i kamap nau long Townsville long Australia, ating bai ol i sukurim igo longpela.
Foran Minista bilong Australia i tok, ating bai ol i sukurim ol dispela toktok igo abirisim Sarere sapos ol ino wanbel long wanpela samting.
Niusman Richard Dinnen i ripot olsem, ikam inap nau, ol dispela toktok i wok long go het gut, isi-isi.
Moi Avei, ibin bungim ol sinia komanda bilong Bouganville Revolutionary Army nambawan taim na holim toktok wantaim ol.
Ol ibin tok olsem dispela miting bilong ol ibin kamap gut.
Foran Minista bilong Australia Alexander Downer ibin flai igo long Townsville long bungim ol deleget ibin kamap long ol dispela toktok.
Mr Downer i tok, em i bilip olsem ol inap long kamapim wanpela agrimen long ol dispela toktok.
Wanpela olpela pablic servant ibin kamap politisen ino longtaim igo pinis nau ikamap niupela praim minista bilong liklik pacific ailen kantri bilong Tuvalu.
Ol ibin makim Faimalaga Luka insait long wanpela secreat ballot or vot ol ibin holim long parlimen insait long bitaun- Funafuti tete.
Kain wok politic bilong Tuvalu inogat parti system na ol memba bilong sait bilong Gavman na oposition isave istap lus na igo jonim wanem hap oli laikim- tasol ol despela memba i sanap makim ol ailen iken laiki inap long holim pawa.
Despela niupela Praim minista ikam long Nukufetau- em ailen ino longwe tumas long Funafuti long North East.
Ol lain memba usait ibin save sapotim- olpela praim minista usait idai pinis nau- Ionatana Ionatana- ibin putim nem bilong Mr.
Luka long kamap narapela praim minista.
Ol bai swerim in niupela praim minista na ol cabinet bilongen insait long wanpela bun tumora.
Association ibin koros na kolostu ibin sutim tok long Federal gavman bilong Australia na ol sinia wokmanmeri bilong en na tok ol ibin traim pasim maus bilong asosiesin.
75-tausen Dola ikam long Horticultural Research and Development Corporation long mekim wokpainim long wanem heve ol apol bilong New Zealand bai kamapim, sapos ol i bringim ikam insait long Australia.
Tasol, ol ibin tokim dispela asosiesin bihain olsem, bai ol inoken givim dispela moni long ol, long wanem minista ibin givimaut toktok em i blokim em long putim moni long ol projek em i bungim politik na wok-didiman.
John Durham bilong dispela asosiesin i tok, em i wari long ol pulim bek moni bilong ol dispela projek.
Igat ol nupela tingting i kamap long wok-pren namel long Britain na Amerika bihain long ol lida bilong tupela kantri i bin holim nambawan bikpela miting bilong tupela.
Insait long wanpela nius konfrens long Camp David, Presiden George W Bush bilong Amerika na Praim Minista bilong Britain, Tony Blair, i bin promis olsem dispela longpela na strongpela wok-pren namel long tupela kantri bai go het yet.
Namel long ol bikpela samting tupela i bin toktok long en, em long hevi bilong Iraq, we tupela lida i bin wanbel long galasim ken ol tambu ol i bin putim agensim Iraq, tasol ol bai noken daunim militeri kempen bilong ol bilong lukim olsem Saddam Hussein ino bikhet tumas.
Presiden Bush ibin tok, em bai sapotim Britain long kirapim wanpela rapid reaction force insait long Europe, na Praim Minista Blair i bin tok, em bai givim moa tingting long plen bilong Amerika long kirapim wanpela nuclear missile defence system.
Sampela bikpela stua insait long Britain i tok-lukaut olsem, dispela tambu long noken muvim-nabaut ol animal bai mekim ol i sot long kaikai, tasol ol i bin tokim pipol tu long noken poret na traim baim olgeta kaikai nau tasol.
Greece, em sampela lain ibin kidnepim pastaim, i dai pinis insait long Manila, kapital bilong Philippines.
Sampela lain ibin holim-pasim em taim em i wok long go long wok bilong em long OBSM Shipping ofis long namba 15 de bilong mun Jenueri.
Praim Minista bilong Australia, John Howard, igo kamap pinis long Auckland bilong stretim tok long wanpela nupela welfe agrimen wantaim New Zealand.
Graeme Dobell i ripot olsem, dispela agrimen bai pasim ol New Zealand pipol insait long Australia long kisim welfe moni.
New Zealand Praim Minista Helen Clark i bin bungim wanwok bilong em John Howard long Auckland ples balus.
Bihain long miting bilong tupela, Mr Howard i bin tokim ol niusman olsem pasim rait bilong ol New Zealand pipol long kisim welfe moni insait long Australia bai kamapim gut wokbung namel long tupela kantri.
Miss Clark i tok dispela hevi i bin wanpela samting em i bin wok long kamapim wari namel long tupela kantri inap long tupela-ten yar, na moa beta oli stretim nau.
Insait long nius bilong Sports.
Australasian Tour Golf Championship insait long Sydney.
Anthony Painter na Nathan Green.
Insait long kriket nius.
Australia insait long Mumbai.
Ol refuji i bin pulumapim wanpela nevi sip bilong Indonesia tede bilong ronawe long ol asples Dayak pipol bilong Kqalimantan provins long Borneo, husat i wok long paitim na kilim ol.
Ol ofisal i tok 200 pipol i dai pinis insait long ol pait namel long ol asples Dayaks na pipol bilong ol narapela Indonesia provins husat i bin go sidaun long Kalimantan.
AFP nius ajensi i tok ol Dayaks i wok long go raun painim painim ol pipol bilong Madura bilong kilim ol.
Dispela pasin i kamap bihainim ol pait em i bagarapim dispela provins inap pinis long wan wik, pait em ol witnes i tok i bin stat namel long ol birua grup tasol nau ol Dayaks i wok long ronim ol Madurese.
Oli katim het bilong sampela na karim raun long taun bilong soim ol narapela pipol, taim oli kukim ol narapela pipol long paia inap oli dai.
Taiwan i sot long ol gutpela masin na samting bilong halivim ron bilong ol balus.
83 pipol i bin dai insait long dispela birua.
Tasol, dispela nambawan ripot ino bin tokaut stret long wanem samting tru ibin kamapim dispela birua, oa tok sapos pailot yet ibin wokim rong.
Singapore Airlines, taim las ripot bilong dispela birua i kamap long mun Desemba.
Ol soldia bilong Israel i bin sutim-idai wanpela Palestine man na givim bagarap long 50 arapela pipol insait long ol trabel i kamap long West Bank na Gaza Strip.
21 yar, long boros bilong em, insait long ol pait long viles bilong ol Arab, oli kolim Al-Khader, kolostu long Bethlehem taun long West Bank.
Fraide, bihain long ol dispela trabel ibin stat long kolostu long faivpela mun igo pinis.
418 pipol i dai pinis insait long ol dispela trabel, na planti long ol dispela pipol ibin dai, em ol Palestine.
Australia na New Zealand i tok, em i stret olsem tupela i mas apim mak bilong moni oli save lusim long difens, tasol tupela i wok long abrisim toktok long bagarap i kamap long wokbung oli kolim, ANZAS Alliance.
Graeme Dobell i ripot olsem Australia Praim Minista John Howard na wanwok bilong em, Helen Clark bilong New Zealand, i bin toktok long ol difens polisi bilong bihain taim, insait long miting bilong tupela long Auckland na Wellington.
Helen Clark i tok New Zealand ating bai apim tu mak bilong moni em i save lusim long difens bilong en.
Dispela yar 2001 i makim 50th anniversary bilong Anzas alliance -- difens wokbung namel long Australia, New Zealand na America.
Tasol Mr Howard i tok oli no bin toktok long hevi em i bin kamap long 1986 we oli bin rausim New Zealand long dispela wokbung long wanem em i bin tambu long ol nuklia sip bilong America long go insait.
Mr Howard i tok Anzas i wok yet, maski em i wanpela lapun wokbung, na i tok, i nogat samting i rong long en bai oli senisim.
Bangladesh i bagarap long ol bikpela straik.
Ol oposisen pati i kamap wantaim ol nupela protes ken nau, bilong halvim ol planti kempein bilong mekim gavmann i risain na kantri i holim nupela eleksan.
Nogat man i raun long ol rot insait long kapital Dhaka na planti long ol stua i bin pas.
Oli putim planti moa polisman long patrol raun, tasol nogat ript ikam sapos sampela pait i kamap.
Nupela straik nau, em foapela oposisen pati i bin singautim pipol long wokim, i makim namba-seven straik dispela mun.
Oli ting em bai pasim planti opis na fektri, bagarapim wok long bikpela basis long Chittagong na bai pasim ol tred wok long Dhaka na Chittagong stock exchange.
Bangladesh Nationalist Party na ol poroman grup bilong en i holim pinis samting olsem 80 de nesanal straik long ol dispela yar igo pinis, bilong fosim Praim Minista Sheikh Hasina long risain.
Bougainville i wok long abris yet, olsem na oli surukim ken taim bilong ol toktok long en nambatu taim.
Ol lida bilong ol kain grup bilong Bougainville i bin wok long holim ol miting insait long Townsville inap long wanpela wik nau, bilong traim kamapim wanpela agrimen long hau na wanem taim ol dispela grup bai rausim ol samting bilong pait bilong ol.
Oli bin ting ol dispela miting bai pinis aste, tasol oli bin surukim ken taim ikam tede.
Bougainville lida igo bek long ples tumora long moning.
Nogat planti toksave tumas i save go long ol niusman, tasol Richard Dinnen i tok, insait long hamas toksave tasol oli kisim pinis, oli save tokim ol niusman olsem, agrimen i kamap klostu.
Tasol nau, insait long ol laspela aua bilong miting, oli no kamapim yet wanpela agrimen.
Wanpela tokman bilong Foren Afes dipatment i tok, ol strongpela toktok tru long dispela samting bai gohet tede nait.
Hetman bilong Indonesia Armed Forces na ol Minista bilong Sekuriti na Helt igo kamap pinis long Kalimantan provins long Borneo ailan, we samting olsem 250 pipol i dai pinis long ol pait namel long ol kain kain grup.
Ol bai go stret long Sampit taun, hap we ol pait i nogut olgeta na we ol migrant settlers -- pipol bilong ol narapela provins husat igo sidaun long Sampit -- i kamap birua bilong Dayak asples pipol.
Ol Dayak i tok, ol bai ronim ol dispela setla igo aut lusim plesbilong ol.
Lokal televisen i tok oli bin painim ken narapela foapela-ten dai bodi long Sande arasait long siti.
Planti tausen refuji i wok long paitim na suwim wanpela narapela bilong kisim liklik spes long ol sip bilong ronawe lusim dispela hap.
Wanpela pasindia sip i bin go anga long Sampit basis, bihain long tupela nevi sip i lusim dispela hap long nait.
24-tausen Madurese setla olgeta, em oli wok long traim long ronawe.
Ikam inap nau, polis i arestim pinis samting olsem 8-pela-ten pipol bihainim ol dispela trabal.
Oli tok, tripela long ol em oli lida.
Fiji Ami i tok-promis em bai bihaenim tasol wanem tingting Court of Appeal i kamap long en long wik bihaen, sapos mama-loa blong 1997 i bin yet bilong kantri oa nogat.
Toksave blong army i kamap bihaenim wanpela toktok blong Interim gavman blong Fiji, long wik igo pinis long e bai i bihaenim wanem kain ruling kot i givim long sapos despela 1997 constitution i holim pawa blong law yet long em i ken stap.
Despela toktok blong Interim Gavman i daonim ol kain tingtingi woklong kamap.
Long tupela wantaem bai i sakim wanem ruling em i sapotim decision pastaem blong High Court long declarim olsem interim Gavman i nongut, aninit long law na olsem mama-loa oa constitution i valid oa win em trupela mama-loa.
Ausatralia Praim Minista John Howard i tok Gavman blongem i wok long bungim hatpela taim long dispela namba-tu term blongem.
Toktok blongem i kamap bihaenim bikpela lus blong Colation pati long election blong state gavman long Queensland na Western Australia.
Wanpela niupela Opinion poll i soim tu olsem bai Deputy Praim minister, John Anderson i lusim New South Wales sia blongem, em long Gwydir sapos oli holim wanpela election tede.
Narapela i soim olsem Praim minista bai i painim i hat long winim sia blongem, em long Benelong long sydney.
Malaysia polis i wok long wuas bai nogat wanpela long sampela tausan Indonesia pipal husat i wok long ronawei long ol trabal long kantri blong ol igo insaet nating na oli no kisim permit pastaem.
Chief blong ol Marine Police, Muhamad Muda i tok oli kisim pinis ol infomesin i kam long Indonesia Authoriti olsem planti tausan Indonesia pipal i wok long wet long rightpela taim long go insaet long Malaysia.
Em i tok ol migrant i wok long wet long Sumatra na Batam ailan, blong traim na go insaet isi long ol west coast state blong Malaysia blong pain wok.
Em i tok long Indonesia bagarap long economy wantaem politiks i mekim na kantri i wok long bungim heve, na despela i kamapim heve long mun January na February we planti tausan pipal i wok long kirap na brukim loa nating blong go insaet long Malaysia.
Abdurrahman Wahid, i bin wokim ol protes long ol rot raun long East Java.
Oli protes agensim bikpela wok bilong ol paliment memba long rausim dispela Muslim bikman long wok bilong president.
Ol pipol i bin pulumapim ol bikpela lori na go raun raun long Madiun taun, taim ol wok long singautim ol hap toktok halvim Mr Wahid.
Bihain oli bung na wokim wanpela bipela pre miting.
President Wahid nau i lukluk raun long South Africa na Egypt.
Stat long taim paliment i bin sutim strongpela toktok agensimMr Wahid long stat bilong dispela mun, bihainim ol tokwin long paulim moni, planti tausen sapota bilong en i save bung wantaim na wokim ol protes.
President Wahid i tok lukaut olsem, kantri i bruk bruk nambaut sapos ol wok bilong rausim em ino pinis.
Em i tok sampela Indonesia politisen i bin wok long traim bagarapim gavman bilong em, kain pasin we sapos em i gohet, em inap mekim kantri i bruk bruk nambaut.
Siaman bilong Pacific Islands Forum i tok em i bilip bai gutpela sapos ol Pacific Island kantri i skelim gut tingting ken long tambu oli bin putim agensim ol nuklia samting.
Em i tok, ating oli ken wanbel long larim ol nuklia paua jenereta insait long rijen.
Sean Dorney i ripot olsem siaman bilong Forum nau, Kiribati President Teburoro Tito, i bin mekim planti pipol i kirap nogut taim em i tok olsem, taim em i go lukluk raun long Fiji bihainim wanpela lukluk raun long Japan.
Pacific Islands Forum i bin tokaut olsem, em ino hamamas long lukim ol sip i karim samting oli kolim - M-O-X oa spent fuel - lusim Europe na yusim Pacific solwara bilong go long Japan.
Japan i save yusim dispela M-O-X insait long nuklia paua bisnis bilong en.
President Teburoro Tito i bin tok Japan i bin tokim em olsem, ol kantri i ken daunim dispela envairomen hevi oli kolim global warming, sapos ol kantri i lusim ol disel jenereta igo long nuklia paua.
President Tito i tok em i laikim ol miting bilong ol Pacific Forum lida bihain, long stretim gut tingting long nuclear waste.
Israel na ol Palestinian pipal.
Bihaen long miting long Egypt wantaem wanwok blongem blong Russia, Ygor Ivanov, Mr.
Powell nau i stap long miytinh lonh Israel wantaem Caretaker Praim Minista Ehud Barak, pastaem long despela em i bin holim miting wantaem Praim minister elect Ariel Sharon.
Bihaen long despela em bai i holim miting wantaem chairman blong ol Palestinian pipal, Yasaser Arafat long Ramallah, we em i bin namba-wan taim long em go longen, stat long trabal i bin kamap agensim Israel long pinis blong mun Septemba.
USS Greenville, ibin autim bikpela tok-sori bilong em long ol ibin bamim na daunim wanpela bot bilong Japan kolostu long Hawaii na nainpela pipol ibin dai long en.
Pablik televisen netwok bilong Japan ibin brotkastim dispela toktok bilong Komanda Scott Waddle long olgeta hap bilong Japan.
Nainpela long ol 35 pipol i stap antap long dispela fishing bot em wanpela hai skul bilong Japan i wok long ronim, i lus yet.
Ol i ting olsem olgeta i mas dai pinis, bihain long USS Greenville ibin bamim bot bilong ol kolostu long Hawaii long namba 9-de bilong mun Februeri.
Komanda Waddle i tok, dispela birua ibin kamapim bikpela bel-sori long ol femili bilong ol pipol ibin lus na tu long olgeta pipol bilong Japan.
Ating dispela tok-sori bilong em bai ino inap pinisim koros bilong ol femili memba bilong ol pipol ibin dai long dispela birua.
Amerika ibin wok long kontrolim sabmarin taim dispela birua ibin kamap.
Ol toktok bilong givim bek oa putim-daun ol samting bilong pait long Bougenvil, nau i luk olsem bai ino inap long kamapim wanpela agrimen.
Ol lida bilong wanwan grup long Bougenvil na ol mausman bilong Papua Niugini gavman ibin wok long holim miting insait long Townsville long Australia inap long sevenpela dei, na long Sarere, i luk olsem ol ibin inap long kamapim wanpela agrimen bilong olgeta pait lain i givim bek ol samting bilong pait.
Tasol, ol ibin sukurim ol dispela toktok, na ol ibin pulim-pulim toktok long nait, tasol ol dispela toktok ino karim wanpela kaikai.
Australian Airforce bai karim ol deleget igo bek long Bougenvil tete long moning.
Foran Minista bilong Japan Yohei Kono i askim militeri bilong Amerika long givim strongpela mekim-save moa long ol soldia na ol arapela militeri pipol bilong en i stap long Okinawa.
Insait long wanpela lukluk-raun igo long Okinawa ailan, em ibin tokim ol lida bilong US Marines olsem ol i mas pasim ol kriminal pasin bilong ol soldia bilong ol, long kisim bek sapot bilong ol pipol bilong Okinawa ailan long bikpela namba bilong ol militeri pipol bilong Amerika i stap long ailan.
Dispela lukluk-raun bilong Mr Kono i kamap long wankain taim ol koros ibin kamap long wei ol militeri atoreti bilong Amerika ibin mekim samting long wanpela soldia bilong Amerika em ol i ting ibin halivim sampela lain long kukim-daun wanpela peles.
Ol dispela militeri atoreti bilong Amerika ino bin laik givim dispela soldia igo long ol polis bilong Japan, igo inap long taim ol i sasim em.
Dispela samting i mekim na sampela lokal gavman long Okinawa ibin oraitim ol resolusen em i tok long ol i mas senisim agrimen long larim ol i givim ol dispela saspek igo long han bilong polis bilong Japan.
Keiichi Inamine, ibin sapotim ol dispela toktok insait long wanpela miting wantaim Mr Kono, na i tok olsem ol i les pinis long militeri bilong Amerika i stap long ailan bilong ol.
Presiden Abdurrahman Wahid bilong Indonesia i tok olsem, ol i mas salim ol spesol fosis bilong militeri igo long Central Kalimantan long pasim ol trabel i wok long kamap namel long ol pipol long hap.
Em ibin mekim dispela toktok insait long wanpela wokabaut igo long Egypt, long wankain taim planti-tausen refugi ibin ronawei long ol pait na trabel i kamap long Sampit taun.
Ol lokal ofisa i tok, ol ibin kilim idai samting olsem 270 pipol insait na raun long dispela taun, stat long taim pait ibin buruk long wik igo pinis, tasol ol i tok, ating samting olsem wan-tausen pipol i mas dai pinis.
Samting olsem tu-tausen pipol ibin inap long lusim Sampit antap long wanpela woa-sip bilong Indonesia na wanpela pasindia sip ibin muvim-aut samting olsem faiv-tausen pipol.
Tasol, samting olsem ten-tausen pipol ino bin inap long kalap long dispela tupela sip na ol ibin ronawei igo hait long wanpela kemp arasait long wanpela polis stesin long hap, taim ol Dayak man husat i karim samting bilong pait i wok long raun long taun.
Palestine pipol i mas pinis long kamapim ol pait na trabel pastaim long ol i statim ken ol pis toktok.
Long wankain taim, lida bilong Palestine Yasser Arafat ibin askim Amerika long givim halivim long statim ken ol toktok em ibin bruk-daun long mun igo pinis aninit long man em bai pinis nau olsem Praim Minista bilong Israel Ehud Barak.
Mr Powell, ibin tok long Amerika i mas mekim moa wok bilong bringim bek tupela sait long ol dispela toktok, i tru moa long 400 pipol i dai pinis long ol pait na trabel em i kamap pinis inap long faivpela mun.
Ramallah taun long West Bank, ino longwe long peles em Mr Powell na Mr Arafat ibin wok long holim miting bilong tupela.
Mr Sharon na Mr Powell ibin holim wanpela nius konfrens long Jerusalem, na Mr Sharon ibin tok ken olsem, ol pis toktok bai ino inap stat ken igo inap long taim ol Palestine i pinisim ol pait na trabel.
Em i tok, ol inap long toktok ken wantaim Mr Arafat sapos em i mekim sampela samting bilong pasim ol dispela pait na trabel.
12-tausen pipol i kisim pinis dispela sik insait long sikispela mun igo pinis.
2-hundret na tripela-ten-sikis ibin dai bihain long aids.
HIV iwok long igo antap long olgeta yar.
AIDS nau i bikpela samting emi wok long kamapim dai blong ol pipol long Port Moresby General hospital.
Emi tok wok blong Sekretariat long holim ol toktok blong PARTA i blong lukim olsem wok blong ol i ron gut.
Levi ino bin kolim neim blong ol kantri.
Trade Minista blong ol Forum Island kantri.
Forum miting blong ol island lida long Nauru long mun August.
Ol ibin tokim Northern Territory bilong Australia long wuas long ol strongpela win na bikpela haiwara insait long ol dispela dei ikam, taim Tropical Cyclone Abigail i ron igo olsem long west.
Dispela raun-win ibin kamapim bagarap long planti eria bilong Mornington Island long Gulf of Carpentaria aste long nait, na ol i ting olsem ol win bilong en bai slo-daun taim em i ron-abirisim dispela rijon.
Ol strongpela win em ol i ron 180-kilomita long wanpela haua ibin hamarim dispela ailan, bagarapim ol haus, kamautim ol diwai na katim ol paua-lain.
Niusman Sean Dorney i ripot olsem igat tupela dei tasol i stap pastaim long interim gavman bai painimaut long Court of Appeal sapos rul bilong en i bihainim loa oa nogat.
Fiji pipol i stap tambolo tru long pei bilong ol arapela lain pipol insait long Fiji.
Interim gavman ibin tok tu olsem, mama-loa bilong 1997, em ol ibin rausim, i tok tu olsem gavman igat wok long lukim olsem sidaun na laif bilong ol asples Fiji pipol i gutpela.
Nau yet, polis fos bilong Fiji ibin tok-lukaut olsem em bai inoken larim ol pipol i kamapim trabel bihain long Court of Appeal i givimaut disisen bilong en long Fonde, na i tokim ol pipol olsem ol pait na trabel long Mei 19, long yar igo pinis, ibin kamapim ol bagarap i kos 30-Million Dola.
Long Fonde, Fiji Court of Appeal bai givimaut disisen bilong en na tokaut sapos mama-loa bilong kantri i stap yet oa nogat.
Olpela Praim minista bilong Fiji ol ibin rausim longen ibin askim olgeta pipol bilong India insait long Fiji long winim sapot bilong ol narapela kantri autsait bilong bringim beck pasin democracy na gavman em ibin istap aninit long mama lo bilong kantri bipo.
India, Atal Bihari Vajpayee long soim sapot bilongen long bihain taim bilong ol pipol bilong India insait long Fiji.
Chaudhry itok- olgeta pipol nau iwok long sidaun wet tasol long kaikai ikamap long Fiji court of Appeal- em bai givim aut tingting bilongen long Fonde long sapos despela interim gavman em military ibin putim em igo long ofis longen i stret long lo oa nogat.
Em itok- fiji bai bungim bigpela heve tru long ol wok politik sapos interim gavaman nau ino bihainim oda bilong kot.
Ol Tobacco kampani bilong America insait long Marshall Ailen ibin winim wanpela bigpela kot salens- taim hia kot bilong rausim wanpela sas emi kos planti billion dolla em Gavman bilong Marshall ailen ibin askim.
Jas H-DEE Johnson ibin rausim despela sas long wanem gavman bilong Marshall ailen inogat inap ol samting bilong sapotim despela ol sutim tok igo long fopela tobacco kampani biloong America.
Inogat wanpela balus i ron igo nau long Nauru na Kiribati bihain long Australia ibin tambuim balus bilong Air Nauru, em gavman i papa long en, long em noken flai.
Air Nauru i save ronim wanpela Boeing 737 balus namel long Nauru na Kiribati, na dispela em i wanpela balus-sevis tasol em i ron namel long tupela kantri.
Em i save flai igo tu long Sydney, Melbourne na Brisbane insait long Australia, na tu long New Caledonia, Fiji, Federated States of Micronesia na Philippines.
Insait long wanpela toktok ol ibin autim, Civil Aviation Safety Authority bilong Australia i tok olsem, ol ibin saspendim Air Nauru long namba 24 de bilong mun Februeri.
Ol hasples Dayaks pipol bilong Indonesian provins bilong centrol Kalimantant iwok long igo hed yet long kukim daun ol haus na ol stua bilong bilong ol pipol bilong narapela hap- na ol iwok long tok lukautim loong kilim ol sapos ol ino lusim ples bilong ol.
Mark Bowling ripot olsem-- samting olsem 10- thousand ol migrants bilong ailen bilong Madura ibin ikam aut long ol bigbus bihain long ol ibin hait istap inap long wanpela wik igo pinis- na ol iwok long traim long kalap long ol ship na ronwe lusim kalimantan.
Taim ol kaikai na wara bilong drink iwok long sot- ol migrants inogat narapela rot- olsem na ol mas lusim big bus na ikam aut na painim rot igo long ship bris insait long Sampit-we military bilong Indonesia iwok long sanap was long ol paitman bilong Dayakswantaim ol samting bilong pait blong ol.
Nevi ibin halavim na kisim aut pinis moa long ten-thousand pipol long ship.
Insait loong bigtaun bilong Centrol Kalimantan- Palangkaraya, emi namba tu de nau bilong ol lain paitman bilong Dayaks wantaim ol busnaif na supia ibin kukim daun ol haus na brukim nambaut ol stua bilong ol migrants insait long Bantarese.
Ol ofisal long hap itok- inogat ol migrants moa istap long capital.
Olgeta i ronwe pinis taim military ibin halavim na kisim ol aut.
Minista blong Australia na Papua New Guinea ibin bung long Canberra.
Bougainville ino bin kamapim wanpela gutpela samting long en long Townsville.
Federal gavaman ibin tok em ino bin hamamas long dispela miting long Townsville namel long ol deleget blong Papua New Guinea gavaman na ol lida blong ol kain kain grup long Bougainville ibin pinis wantaim NOGAT wanpela tok orait ibin kamap long en.
Australia ibin tok olsem em bai strong long wok blong em long stretim dispela koros.
Downer ibin igo pas long lain blong Australia long dispela miting tede.
Fiji ibin kamapim.
Dispela miting ibin toktok long wei ol yangpela pipol inonap long lukautim ol yet na bikpela namba blong ol yangpela meri i tanim gutpela pasin blong ol, na kamap olsem ol pamuk meri olsem wanpela wei blong kisim moni long lukautim ol yet.
Solomon Islands, Vanuatu, Bougainville na Tonga.
Abdurrahman Wahid inolaik harim wanpela askim- long emi imas sotim lukluk raun bilongen igo long ol narapela kantri- bilong traim igo stretim ol paitkros namel long tupela lain lotu insait long centrol kalimantan.
Jakarta Post Niuspepa ibin bihainim toktok bilong Mr.
Wahid long tok olsem- ol wok nius iwok long mekim ol trabel long hap olsem wanpela bigpela samtingNa em itok oli dainim pinis ol despela pait ibin kamap insait long Sampit.
President ibin mekim despela toktopk insait long Egypt long sikispela de lukluk raun bilongen, insait long despela tupela wik lukluk raun bilongen igo long Middle East na North Africa.
118) pipol na despela i putim mak bilong olgeta pipol idai pinis longen igo antap long 400 insait long tenpela de bilong ol pait.
Ol helt Autoroti long French Polynesia ibin givim tok lukaut pinis igo long ol pipol long territori long nupela sik blong dengi fiva em moskito isave kamapim long en nau i kamap pinis.
Ibin igat pinis 17 ol keis blong dispela sik long Bora Bora na tripela long Tahiti yet.
Wanpela kain mosikto isave karim dispela sik dengi fiva.
AUSTRALIA I TOK EM BAI LUKLUK KEN LONG TAMBU AGENSIM FIJI SAPOS.
Australia Gavman i tok promis long tingting gut ken long ol tambu i bin putim agensim Fiji, sapos kantri i mekim ol wok gut bihainim dispela tingting blong Court of Appeal tede.
Australia Foren Minista Alexander Downer i bin tokaut long hamamas blong em long dispela tingting blong kot, we i tok interim gavman ino raitpela gavman aninit long loa blong ronim Fiji na 1997 konstitusen i bun yet blong kantri.
Em i tok dispela tingting i givim Fiji gutpela sans long putim bek pasin demokrasi.
Townsville ibin kamapim tru ol gutpela toktok.
Ambasada Noel Sinclair itok, olgeta sait wantaim ibin hamamas tasol wantaim ol tingting natoktok blong rausim ol samting blong fait.
Australia Federal Gavman bai i katim excise tax blongen long petrol long wan-na-hap cent long wan wan litire, na em bai i stat nau tumoraLouise Yaxley i ripot olsem Praim Minista Hoawrd i tok em i bin asua oa rong long em ino kisim gut wari blong publik long prais blogn petrol.
Stat long tumora, bai oli katim takis long petrol long wan-na-hap cent.
Howard i tok em i laik lukim despela cut igo long pipal i save baem petrol blong ol kar blong ol.
Em i bin tokaut tu olsem system em i save mekim excise takis long go wantaem inflation bai oli rausim oa noken bihaenim moa.
Ol despela sanis bai i kostim 550-million dola long first full yoar, na moa long 2-na-hap-billion dola insaet long tri-na-hap yiar.
Kot ov appeal i bin tok, interim gavman em militari i bin putim kamap long mun July, em i rongpela gavman.
Sean Dorney i ripot olsem, interim Prime Minister, bai toktok long redio na televison tete long nait igo long ol pipal long kantri.
Gavman blong Mr Quarese i bin tokim kot long Fode long wik igo pinis olsem, em bai bihainim wanem tingting long kot na em bai traim hat long lukim olsem, Fiji i bihainim constitution em i rait aninit long lo.
Tasol, pawa tru tru i stap long han blong militari, husat i tok pinis olsem em bai lukautim sekuriti na givim sapot long president Josefa Ilo Ilo.
Oli ting President Ilo Ilo bai toktok tu long redio na television tete long nait igo long ol pipal.
Ol lawyer husat i bin winim dispela case i tok, em i samting nau blong ol memba blong palaman long mekim tingting long wanem rot i gutpela nau blong Fiji.
Wanpela strongpela guria i hamarim pinis northwest coast blong America na kamapim bagarap long 29 pipal, na bagarapim pawa igo long planti tausen ol haus na bisnis.
Fopela long ol dispela pipal i bin kisim bikpela bagarap tru.
Wanpela strongpela guria tru long hamarim state blong Washington insait long 52 yiar, i bin pasim ples balus long Seattle, na bagarapim ol buiding.
National Earthquake Information Centre long Golden, Colorado i tok, namel blong dispela strongpela guria i bin stap 56 kilomita southwest long Seattle na oli pilim long ol hap blong dispela rijon.
Vice President blong Indonesia, Megawati Sukarnoputri i kamap pinis long Borneo, blong holim ol toktok wantaim ol lokal ofisa long wei oli wok long traim stretim ol trabel i wok long kamap long Province.
Ol dispela trabel i wok long kamap namel long lain wan-pisin inap pinis long tenpela dei.
Moa long 400 ol pipal i dai pinis insait long dispela tenpela dei igo pinis, bihain long ol as-ples Dayak pipal i bin kamapim pait wantaim ol pipal bilong Madura, husat i wok long stap nau long Borneo.
Planti tausen pipal i wok long stap long ol kem, na oli wok long sot long kaikai na marasin.
Ol dispela pipal i wok long wet blong rona-wei long Borneo.
Fiji Court of Appeal i tokaut olsem, interim gavman blong kantri i rongpela gavman aninit long loa, long ronim Fiji, na tu em i tok, multiracial konstitusen blong 1997 i raitpela konstitusen yet blong kantri, maski ku i bin rausim em long yar igo pinis.
Court of Appeal, ino bin wanbel long toktok blong interim gavman olsem nupela oda i bin kamap taim militari i bin rausim 1997 konstitusen bihain long ku long mun Mei.
New Zealand jas Sir Maurice Casey, husat i bin go pas long ol jas husat i bin harim ol toktok long dispela kot kes, i bin ridim aut tingting blong Court of Appeal.
Kot i tok olsem, 1997 multiracial konsitusen blong Fiji i stap as-loa yet blong Fiji Islands ripablik na ol INO rausim em yet.
New Zealand i plan long askim Frech Gavman long toklia log ol ripot olsem area we em i bin save testim ol nuclear bom blongen longen long South Pasifik, i wok long sink oa go daon.
Wanpela ripot long New Zealand Herald Niuspepa blong tede i tok wanpela senior scientist wantaem French Nuclear Monitoring Agency i bin tokaut stret olsem olgeta hap blong Mururoa atoll i laik go daon long garon oa sink.
1966 long Mururoa na Fangataufa atoll, em i stap klostu.
New Zealand Disarmament Minista, Mat Robson i tok sapos ol ripot i tru, bikpela wari blong New Zealand long despela despela Nuclear test program blong Franis i kamap tru tru nau.
New Zealand i bin autim wari blongem namba-wan taim long ol bagarap i ken kamap aninit oa long as blong atoll long underground nuclear test long 1973.
Ombudsman Komisin blong Papua Niugini i tok lukaut long olGavman Ministas olsem, ol inap sanap long ai blong kot sapos ol ino steretim ol toktok blong tupela propati dil longAustralia.
Gavman blong Papua Niugini long Cairns na Brisbane.
Dispela haus tu gavman blong Papua Niugini ibin rentim long bikpelamoni tru.
Papua Niugini ibin wok long lisim tu longbikpela moni tru.
Loia husat i bin sanap makim Indo-Fijian fama husat i bin stat kot kes agensim Fiji interim gavman, em Court of Appeal i tok ino raitpela gavman long ronim Fiji, i tok em i wari nogut oli bagarapim laif blong em.
Sean Dorney i ripot olsem Fiji Court of Appeal i bin tok orait long olgeta samting em loia tim blong Chandrika Prasad i bin askim long en.
Dispela tingting blong Court of Appeal i makim wanpela bikpela victory oa bikpela win tru blong legal tim blong Mr Prasad em Geoffrey Robertson QC i bin go pas long en.
Tokman blong dispela tim, Dr Sudesh Mishrah, i tok polis na militari nau i gat duti long lukautim gut Chandrika Prasad nogut ol pipol husat i laik bagarapim em i paitim em.
Wanpela memba blong New Zealand Paliment, husat i blong Samoa, iwari liklik long ol nupela senis bai kamap long imigresin loanamel long Australia na New Zealand, olsem, nogut dispela i givim heve long pipol insait long ol wan solwara kantri.
Arthur Anae, husat i memba blong Oposisen Nesinol Pati, i tok, Australia bai i isi tru long tambuim pipol blong New Zealand Zilen, husat i laik kisim tok orait blong kam stap long Australia, bihainim wanem kain kala skin ol igat.
Emi isi tru long Australia long tok olsem, ol New Zealand pipol husat i laik kam stap long Australia imas gat moa save na imas ol waitman tru-tru blong New Zealand.
Trans-Tasman imigresin, wea dispela loa bai ikam aninit longen, ino tru.
Australia Federal Gavman i tok taim em i wanbel long katim takis long petrol, em i givim tax cut long pipal.
Louise yaxley i ripot olsem Treasurer na Praim minista tu i tok kati long takis blong petrol i min olsem bai nogat bikpela spending long ol narapela samting.
Yaxley i tok olsem toktok blong Mr.
Costello i min olsem bai gavman i gat wanpela tait budjet nau.
Costello i sapotim gut ol decision blong gavman.
Mausman blong Treasury blong Opposition Labor Party, Simon Crean i tok ol toklukaut i wok long kam long gavman olsem em i gat liklik moni tasol nau blong spendim, wantaem ol nius na figure long economic em ino gutpela tumas, i soim long ples klia toktok blongLabor Party.
Labor i wok long tok planti taim olsem GST i wok long kamapim bikpela heve long evonomy na despela piksa i kamap stret na tru tede.
India long tenpela wiket long Mumbai.
Mathew Hayden na Michael Slater ibin kisim dispela mak aste nait insait long sikispela over tasol.
India ibin bagarap we em ibin lusim olgeta tenpela-wiket blong em we em ibin nap tasol long skorim 219 runs insait long namba tu sko blong ol.
Mahendra Chaudhry, namba-wan man blong India, long kamap Prime Minister blong Fiji, i tok, em i Prime Minister yet blong kantri.
Oli bin rausim em long wok blong Prime Minister long ku long yiar igo pinis.
Em i bin tokaut long dispela, bihain long Fiji Court of Appeal, i bin tokaut long interim gavman ino gavman tru blong kantri na oli mas bihainim yet constitution oa mama-lo blong 1997, em oli bin rausim long ku long yiar igo pinis.
Em i bin tok long New Delhi, olsem, em pilim long oli mas singautim bek Palaman, blong mekim tingting long bihain taim blong kantri.
Mr Chaudhry i tok, em ino gutpela long ol pipal blong Fiji, sapos oli larim interim gavman long gohet long ronim kantri.
Faivpela jas ikam long narapela kantri, ino bin oraet wantaim toktok blong interim Gavman olsem, kantri i gat nupela loa nau, long wanem, militari i bin rausim constitution, bihainim ku long mun May.
Ol sasim pinis wanpela olpela pablic sevant na papa bilong wanpela praivet shipping kampani long emi brukim Bot safety rul.
Praim minista Tapi Taio ibin abrisim mak em lo i larim em na karim moa pasinijia.
Ol itok despela bot igat laisens bilong karim 68 pasinjia, tasol oli painim aut olsem em ibin karim 120 pasinjia insait long wanpela ron bilongen ikam tupela ailen long north igo long bigpela ailen bilong Rarontonga long mun July long yar igo pinis.
Ol surukim despela kes igo inap long namba 22 de bilong mun mas.
Australia na dispela i strongim ol tingting poret bai wok moni oa ekonomi blong kantri i noken stap strong.
Michael Rowling i ripot Bureau of Statistics fugure i soim olsem ol bisnis kampany i wok long tingting long noken lusim bikpela moni tumas blong ol long ol equipment na masin wok blpng wok.
Oli ting bai moni oli save lusim long ol masin bai i pundaon moa yet long foa-percent long despela foapela mun i kam.
Ol dinau oa deficit long nau, igo antap long tri-percent na despela i kalap antap long faiv-point-tri-billion dola na moni em Australia i save lusim long baem ol samting i kam long ol narapela kantri nau i kalap igo antap long moa tri-handret-billion dola.
Long Fiji, i luk olsem toksave blong ekting President olsem em bai mas toktok wantaim Great Council of Chiefs, pastaim long em i stretim tingting long hau bai stat bihainim tingting blong Court of Appeal aste, i mekim pipol blong kantri i stap isi.
Sean Dorney i ripot olsem interim gavman, em kot i bin tok i rongpela gavman aninit logn loa blong ronim kantri, bai gohet long lukautim ol wok blong kantri long sotpela taim.
Ekting President, Ratu Josefa Iloilo, bai miting wantaim Council of Chiefs long pinis blong wik bihain yet.
Long Suva tede em i bin luk olsem pipol i wari moa long ol bagarap siti i wok long kisim long cyclone Paula, oli no wari tumas long tingting blong kot.
Ol strongpela win na bikpela ren i mekim na planti pipol i stap tasol long haus.
Long Sigatoga wok i stat pinis blong painim wanpela man, krismas blong em 60, em tait blong riva i bin karim igo.
Cyclone nau i wok long muv lusim Fiji, na ol atoriti i hope wanem kain trabal em i bin redi long kamap bihainim tingting blong kot aste, ating i wok long go daun tu.
Praim Minista bilong Britain, Tony Blair, i laik bai wanpela debate oa toktok imas kamap long bihainim taim bilong farming -- oa wok blong lukautim ol animal olsem bulmakau, sipsip na pik.
Mr Blair i laik bai ol dispela toktok i kamap taim oli rausim pinis heve nau i kamap long sik oli kolim foot and mouth disease, em i bagarapim ol dispela animal.
Sampela pipol i tok, pasin blong ol fama long yusim pasin oli kolim factory farming, i hasua na karim dispela sik igo long olgeta hap blong Britain.
Ol fam lida i tok, despela bikpela sik nogut bilong ol animal klostu i akmapim wanpela epidemic -- oa klostu i kisim olgeta animal long Britain.
Blair i bin tok, ating pipol i mas peim bikpela moni blong kisim kaikai, blong sapotim wei blong wokim fam oli kolim - sustainable farming.
Mururoa ino bin kamapim sampela hap blong dispela ailan long bagarap.
Emi tok dispela wok traim ibin kamapim sampela liklik senis tasol long ailan tasol nau i pinis olgeta.
Pastaim gavaman blong New Zealand ibin askim France long kamapim wantaim sampela kain tok klia long ol sampela nius ripot ibin kamap olsem bikpela hap blong ailan iwok long pundaun igo long solowara bihain long 178 ol wok traim blong pairapim atomik bom insait long tripela-ten yar.
France ibin tok nupela ol wok blong glasim na lukautim dispela ailan bai stat long pinis blong dispela yar yet.
Tupela wantaim President Ratu Josepfa Iloilo na interim Praim Minista Laisaine Qarase ibin toktok long ol Fiji pipol insait long wanpela redio brodkas.
Tupela wantaim ibin tokaut long tingting blong kot ov appeal we em ibin luksave long mama loa blong 1997 na ibin tok bikpela wok nau em long bringim bek Fiji igo long lukaut blong mama loa.
Tasol dispela bai inonap kamap kuik.
Qarase i tok wanem rot nau bai oli lukluk long en bihain.
Indonesia militari i tok lukaut long husat ol laen ino bihainim konstitusen na traim long rausim nating President Abdurrahman Wahid, taim em i mekim lukluk raon long ol oasis kantri.
President i wok long bungim hatpela taim long nau.
Sutarto i bin wok long toktok bihaen long wanpela miting blong faivpela-ten-faiv top ami ofisa long Jakarta, i bin askim long toktok long wanem tingting blong militari long despela heve long politiks nau i wok long kamap.
Oli no bin larim pablik igo long despela miting.
Oli bin holim despela miting long taim moa long wan-tausan sumatin i bin mas na protest long presidensal pales, na redio stesin blong Gavman i bin brotkas long bikpela askim blong ol long Wahid i mas pinis.
Indonesia polis i bin pait wantaem planti handret sumatin husat i wok long protest na singaut long Presidet Abdurrahman Wahid long pinis oa resign long wok blongem.
Samting olsem faiv-handret pipal i bin bung na mas wantaem ol banner igo long state palace long Jakarta, we oli wok long tromoi ol hap toktok agensim gavman.
Ol polisman i bin sanap long line i bin wetim ol tasol nogat ripot long sapos sampela bagarap i bin kamap.
President nau i mekim raon blongem long hap blong Middle east na Africa i nap long fiftin-de.
Nau em i stap long Nigeria.
Long mun igo pinis, bikpela majority long National Parliament i bin putim vot nogat bilif longem, bihaen long ol memba i bin painim aut olsem nem blongem i bin stap insaet long scandal oa pasin blong paulim tu-million dola.
Despela em i bin namba-wan samting long ol kisim em igo long kot bai oli ken rausim em.
Long New Zealand, ating ol bai kotim wanpela meri husat nau tasol i bin lusim Britain na go bek long New Zealand, tasol ino bin toksave long ol kastom ofisa olsem em i bin go lukluk long wanpela fam long Scotland.
Ol kastom ofisa i tok Jenny Wood i bin mekim giaman toktok long kuarantin pepa em olgeta pipol husat i go insait long New Zealand i mas bekim ol askim long en.
Oli save askim olgeta pipol i go insait long New Zealand sapos oli bin go raun long wanpela fam long las 30 de, taim oli stap long narapela kantri.
Stori blong dispela meri i kam aut bihain long oposisen loa man Eric Roy i bin sutim tok long gavman olsem, gavman i save slek tumas long ol wok blong en long pasim dispela sik foot-and-mouth disease long noken kamap long New Zealand.
Em i tok Wood i bin go stap long Scotland na England faifpela de bihain long dispela foot-and-mouth disease i bin kamap long United Kingdom, na i bin go stap long wanpela fam long Aberdeenshire - wanpela hap em dispela sik i kamap long en.
Long wik bihain, ol bai stretim tingting long sapos oli mas kotim Ms Wood long giaman blong en.
Long resis blong ol kar, defending world champion, Michael Schumacher i tok em i bin paul long wanpela yelo fleg long crash long practis blongem long Australian Grand Prix long Melbourne.
Christian Ahern i ripot olsem Schumacher i bin laki ino kisim bagarap.
Em i no bin nap kontrolim Ferrari motor-kar blongem long wanpelakona, na em i bin bamim karanas oa graon na tanim tanim tupelataim pastaem long kar i bin stap pas long ol tyre em oli siwollongen.
Schumacher ino kisim bagarap tasol kar i bin bagarap olgeta.
Team mate blong Schumacher rubens Barrichello i bin holim fastest lap taim, long practise, em long wan-minute 28 point 965 seconds na Jarno Trulli blong Jordoan i bin kisim second fastest taim.
Senator Natasha Stot-Despoja i toksave olsem, em bai i traim long kisim wok long lidim Australia Democrats.
Em i tok bikpela wari na tingting-poret blongem long party i pinis nating long pipal i noken vot longen long next Federal election, i mekim em long kamap long lidasip election blong party.
Senator Stot-Despoja i tok em i offer longem long kamap lida blong party long wanem em i ting bai pati i noken kamap strong moa long holim namba-tri ples long Australia politik, sapos nogat sanis long lidasip.
Em i tok gutpela samting long stretim leadership blong pati nau, pastaem long Gavman i askim long pipal igo long next federal election.
Townsville ibin kamapim tru ol gutpela toktok.
Ambasada Noel Sinclair itok, olgeta sait wantaim ibin hamamas tasol wantaim ol tingting natoktok blong rausim ol samting blong fait.
Ombudsman Komisin blong Papua Niugini i tok lukaut long olGavman Ministas olsem, ol inap sanap long ai blong kot sapos ol ino steretim ol toktok blong tupela propati dil longAustralia.
Gavman blong Papua Niugini long Cairns na Brisbane.
Dispela haus tu gavman blong Papua Niugini ibin rentim long bikpelamoni tru.
Papua Niugini ibin wok long lisim tu longbikpela moni tru.
Helt Minista blong Australia i tok wok blong wuas long ol loa blong agrikalsa oa didiman i blong lukautim mit indatsri long kain sik blong ol animal olsem foot and mouth.
Long toktok blong em taim oli staim tru ol wok blong galasim gut kain pasin blong Australia pipal long kaikaim mit, Michael Wooldridge i tok Australia i redi gut long Briatin long wuas na stopim ol kain sik em i bin bagarapim olgeta mit indastri blong Britain.
Prais blong petrol long ol siti blong Australia i go daun pinis long 1.
Lain oli kolim Australian Competition na Consumer Commission i tok wok blong em long galasim ol petrol stesin i soim olsem, ol dispela stesin i halvim pinis ol draiva na daunim takis long petrol long wan-na-haf sens blong wanwan lita bihainim toksave blong gavman aste.
Siaman blong Commission, Professor Alan Fels, i tok oli no lukim sampela stesin i makim petrol prais igo antap dispela wik, pastaim long tingting blong gavman long daunim prais i kam aut.
Tasol Professor Fels i tok lukaut long ol petrol stesin husat i poketim tasol winmoni na ino daunim prais blong halvim pipol, i ken baim kot long samting olsem 500-tausen dola.
56) ol sumatin bilong East Timor bai stady insait long ol University bilong Australia long despela yar aninit long wanpela niupela joint scholarship program.
20) ol university bilong Australia ibin tokoarit long ol inoken sasim skul fee long ol sumatin bilong East Timor na federal gavman bai sapotim oil kos bilong ol samting taim ol istap insait long Australia.
Kalimantan gut tru.
Em ibin askim ol kantri blong South East Asia long strongim Indonesia long bringim bek gutpela sindaun kuik taim long dispela ples.
Emi tok ol samting nau iwok long kamap gut na ol memba blong palimen long dispela hap ibin tok long noken kamapim state ov emergensi.
Samting olsem foa-hundret-na sikispela-ten-nain pipol ibin dai stat long taim ol pait na trabel ibin kamap namel long ol as-ples Dayaks na ol Madurse settlers 12-pela de igo pinis.
AUSTRALIA I TOK, PLUTONIUM KAKO BAI SEF TASOL.
Australia Gavman i tok em i kisim pinis tok promis olsem, tupela sip em bai karim samting oli kolim - plutonium fuel - na sel long en ikam insait long Tasman Sea tede, i sef tasol.
Lisa Stingel i ripot olsem, ol protes sip blong Greenpeace bai bungim dispela tupela British sip, na ron bihainim tupela taim oli ron long Pasifik.
20) nuklia samting blong pait - na i wok long tokim Australia gavman long noken larim ol ikam insait.
Tasol Dipatment blong Foren Afes i tok gavman bai noken joinim New Zealand na ol Pacific ailan kantri long ol protes blong ol, long wanem dispela tupela sip i bihainim ol intanesanel loa em oli larim pipol long fri tasol long muv nambaut long ol bikpela solwara.
Dipatment i tok oli bihainim pinis sef wei blong muvim ol nuklia samting raun long wold stat yet long 1960s, na oli kisim pinis toksve olsem, oli bihainim gut international standards blong safety na sekuriti blong muvim dispela samting, na tu, oli gat pinis ol rot blong stretim heve, sapos heve i kamap.
Em i tok, oli tokim pinis tu Australia gavman olsem, ol nuklia kampani husat i muvim ol dispela samting, i gat pinis ol plen blong mekim wanem samting, sapos bagarap i kamap.
Elinor Caplan, nau istap long India blong grisim ol man na meri igat bikpela save long wok blong India sapos oli gat tingting long igo sidaun long Canada.
India igo long Canada ibin kamapim strongpela Indo-Canada komuniti em ibin kamapim gutpela samting long wok igo hed blong kamapim gut Canada.
India iwok long kamapim wankain olsem ol gutpela saveman insait long ekonomi blong Canada.
India i kamap olsem namba tu kantri long givim ol pipol blong em.
Canda bihain long China.
Gavaman blong Canada igat nau wanpela kain polisi blong grisim na strongim tingting blong bringim moa ol autsait pipol igo insait long kantri blong kisim ples blong ol as ples pipol blong Canada em namba blong ol ino bikpela tumas long dispela taim.
Estrada bai ronwei.
President Gloria Arroyo long kisim ples blong em.
Dispela pepa-ibin igo hed na i tok dispela tingting tu bai igat long en ol plan blong halivim ol banks i rausim ol bikpela dinau em ol pipol oa kantri ino bin nap long stretim.
250 billion dolla long pinis blong mun Septemba long dispela yar nau i pinis.
Indonesia em ilaik igo insait long kantri blong en.
Sabah na Sarawek state blong Borneo ailan.
Indonesia long Borneo ailand.
Samting olsem 25-tausen pipol moa iwok long wet istap blong ol autoroti i kisim ol aut long dispela ples.
Irish Republic i statim pinis ol wok blong pasim dispela sik nogut oli kolim foot and mouth disease, long noken abirisim boda blong Northern Ireland na go insait.
Oli rereim pinis wan tausen soldia na polisman blong stap sambai na gadim ol basis na ol boda.
Britain, na tu oli tambu long ol milk ikam long Trinidad na Tobago, long Carribean.
Na raun long Europe, ol bikpela wok i stat pinis blong pasim dispela sik blong ol animal em i stat long Britain.
Na nau tu, ol wari long foot and mouth disease i mekim na ol kuarantin ofisal blong Australia i kirapim bikpela wok moa blong sekim na galasim gut ol man meri husat i kam long Britain.
Karen Czech blong Australian Quarantine na Inspection Service i tok ol ofisa i wok long galasim gut ol kolos, ol su na ol narapela samting blong ol pasindia husat i bin go stap long ol hap blong United Kingdom insait long dispela tripela mun i pinis.
Em i tok maski oli statim bikpela wok moa blong galasim pipol, ol pipol i wok long halvim gut tasol ol kuarantin ofisal.
NAMBAWAN LAIN EAST TIMOR REFUJI IGO BEK LONG PLES!
Klostu 500 East Timor pipol i bin go bek long ples blong ol bihain long lusim 18 mun long Indonesia West Timor.
Dispela i makim nambawan bikpela lain blong go bek dispela yar, insait long wanpela progrem blong United Nations.
Niusmeri Ginny Stein i ripot ikam long Dili olse, oli rereim pinis nambatu ron blong ol pipol husat ino bin gat spes long sip.
Dispela nambawan ron blong sip i bin pulap nogut tru.
Dispela United Nations sip i bin go kamap long nambawan haba blong Dili tede long moning.
Antap tu long dispela sip i bin igat wanpela lain Timor soldia husat i bin risain long Indonesia ami.
Ol dispela pipol i tokaut long bikpela hamamas tru blong ol long go bek long ples, bihain long go lusim 18 mun insait long ol rabis na doti refuji kem long West Timor.
Oli makim liklik grup tasol long planti tausen moa yet em oli stap bek long ol kem, tasol United Nations i tok, wokabaut blongol dispela pipol igo bek long East Timr tede, i bin kamap gut.
Oli redi ken pinis blong salim dispela sip igo bek blong kisim sampela moa pasindia husat i bin rejista blong go bek long ples.
Wanpela lain pati blong Fiji, em pipol blong kantri i save harim tok blong ol, i tok em bai noken wanbel long tingting blong kot em i bin kolim interim gavman illegal na putim bek multi-racial konstitusen blong 1997.
Fiji Forum, i gat long en ol strongpela asples pati em oli save wok gut wantaim ol strongpela tribal chiefs blong Fiji.
Fiji Forum i tok em bai noken tok orait long putim bek koalisen gavman blong Praim Minista Mahendra Chaudhry, em oli bin rausim long ku long yar igo pinis.
Mr Chaudhry, husat bai go kamap long Fiji tede nait, i tok em i laik kisim bek rait blong em blong ronim kantri ikam long pipol yet blong kantri.
Na nau tu, ol loia i tok tingting blong kot olsem Fiji interim gavman, em ami i sapotim, i rongpela gavman aninit long loa blong ronim kantri, bai halvim ol narapela Commonwealth kantri we ol rebel grup i bin rausim ol demokratik gavman long en.
Ripot i tok, ol biknem politisen blong Indonesia i wok long toktok long sapos oli ken rausim President Ambdurrahman Wahid na muvim sapot blong ol igo long Vice President Megawati Sukarnoputri.
Tasol ol dispela politisen, namel long ol igat nesanel esembli spika Amien Rais, i bin tok klia olsem, oli no redi long wokim ku, nogat.
Mr Rais i tok, oli wok long toktok long yusim konstitusen yet blong kamapim senis long lidasip.
President Wahid i bin wok long kisim taim stat long taim paliment i bin sutim tok long em olsem, em i bin stap insait long tupela korapt wok.
President Wahid nau i stap long Saudi Arabia na bai kam bek long Jakarta long Tunde.
Jaksarta Post niuspepa i tok makim Mr Rais long tok olsem, tingting blong miting -- em oli pilim tasol oli no tokaut long en -- i olsem, wanem senis oli kamapim long lidasip i mas bihainim yet konstitusen.
Kandim blong ol vot i stat kamap pinis insait long eleksan blong Samoa.
Dispela em i nambawan general eleksan blong Samoa bihain long faifpela yar.
Samoa i wok long pasim pipol long go vot, tasol ol pipol long American Samoa ino bin nap go vot long wanem oli pasim ron blong ol balus.
Ol ripot i tok, nogat trabal i kamap long taim blong vot.
Premier blong Guadalcanal, Ezekiel Alebua ino gat inap sapot nau, bihain long planti ol executive memba blong em i bin risain.
Spika blong Assembly, George Salani i bin tokim Solomon Islands Broadcasting Commission olsem, Premier Alebua ino gat bikpela sapot nau.
Mr Salani i bin tok olsem, nau em Premier Alebua ino inap sapot, ofis blong spika bai askim long holim ful miting blong Assembly long wik bihain, blong lukluk long ol wei blong holim elekson blong senisim em long wok blong em.
Mr Salani i bin tok, deputi clerk blong Assembly i bin igo long Gizo long wik igo pinis long givim Mr Alebua ol pas blong sevenpela executive memba, husat i laik risain.
Em i bin tok, oli bin askim Premier Alebua long kam bek kuik long Guadalcanal, tasol em ino bin kamap long wok.
Spika i bin tok SIBC olsem, ol pipal long olketa hap blong Guadalcanal i wok long askim long oli mas senisim em kuik long wok blong em olsem lida.
Navy blong America bai i statim ol kot oa hearing tede long birua blong submarine blongen, we despela submarine i bin bamim wanpela fishing sip blong Japan long solwara long Hawaii long mun igo pinis.
Despela fishing bot blong japan i bin go daon long solwara na nainpela pipal i bin dai longen.
Despela hearing bai i lukluk long wanem action-samting, ol ofisa blong submarine, USS Greenville i bin mekim.
Despela Greenville i bin bamim despela sip, Ehime Maru long nambis long Oahu, Hwaii long namba-9de blong mun Februari, taim despela submarine i bin wok long stap long wanpela giaman pait.
26) pipal long despela trawler.
Congressman bilong American Samoa i tok, em bai usim nupela wok bilong em long wanpela strongpela sab-komiti bilong Congress long tromoi ol strongpela toktok na tingting antap long Indonesia.
Asia-Pacific sab-komiti bilong House Committee on International Relations.
Em i tok, dispela wok bai givim em gutpela sans moa bilong toktok strong ol samting em ol Pasifik kantri i save lukim olsem ol bikpela heve.
West Papua Provins bilong Indonesia.
New Zealand ino bin laik toktok moa long ol ripot olsem, oli larim pinis wanpela Indian fama blong Fiji, husat i bin askim Kot ov Appeal long glasim gut ken constitution, long igo insait long antri.
AFP newsagency i bin tok olsem, oli bin larim Chandrika Prasad long stap long New Zealand, bihain long dispela tingting blong Kot ov Appeal, long Fiji long wik igo pinis.
Tasol Immigration Minister Lianne Dalziel na Foreign Minister Phil Goff, tupela wantaim ino bin laik toktok moa long en.
Coalition Gavman em oli bin rausim long ku long Fiji, i raitim pas pinis long Acting President long kantri, blong askim em long Parliament i holim miting bihaenim decision blong Court of appeal long Fonde long wik i pinis.
Praim Minista mahendra Chaudhry i bin sainim despela pas.
Ol lida blong ol pati i wok long askim long Ratu Josefa Iloilo i mas usim pawa blongem, long section 68 long mama-loa long tokim parliament long miting.
Oli tok oli no nap lukim wanpela samting moa aninit long loa blong stopim em i singautim miting blong parliament.
Despela pas i tok tru em i bin gat ol heve na trabal i kamap long yiar igo pinis, tasol oli bilif olem ol despela pati i holim bikpela na clear majority wantaem sapot blong samting olsem 54 long despoela 71 elected memba blong Parliament.
Oli no klia gut long nau sapos President i holim pinis despela pas, na tu saposem bai em i wanbel long askim blong ol pati lida.
Labour party bai i holim miting long dispela wik, blong makim man husat em i laikim kamap Praim Minista, nau wanpela titsa bifo blong university, Dr.
Tupeni Baba i laik sanap blong kisim leadership blong party na kisim ples blong Chaudhry.
Dokta Tupeni Baba, igo fri bihain long ol ibin askim em sampela kwesten long em ibin rediim wanpela miting bilong faiv-pati koalisen insait long Suva.
Ol ofisa bilong Fiji Labour Pati i tok, polis ibin bringim Dokta Baba igo long Central Polis Stesin long Suva long askim em ol kwesten long narapela miting bilong Labour Caucus em ibin kamap pastaim.
Samting olsem 20 polis ofisa ibin go kamap long Khatriya Hall we ol ibin holim dispela Caucus miting long en.
Ol ofisa bilong pati i tok, polis ibin askim kwesten long Dokta Baba long em ibin rediim dispela miting.
Dispela miting ibin galasim na toktok long ruling oa disisen bilong Court of Appeal bilong Fiji long givim bek paua long Koalisen gavman.
Polis nau i laikim ol lain i rediim dispela miting long kisim permitoa tok-orait, na i tok, aninit long emergency decree, ol dispela lain bai brukim loa sapos ol i holim nating ol miting na ino kisim permit long ol pastaim.
Mahendra Chaudry, ibin stap long wanpela miting bilong National Farmers Union na ibin salim tok-sori bilong em.
Friday blong las wik.
Ol environment minista blong sevenpela strongpela industrial kantri, wantaem tu Russia i wanbel long mekim bikpela wok blong stopim global warming, em ol factori wok blong ol i wok long kamapim.
Ol minista i tok bai oli strongim wok-bung blong ol igo long sapotim despela Kyoto protocol oa agreement em i stap pinis blong lukautim gut environment.
Japan, Britain, Russia na European Union.
Environmental group, Greenpeace i tok wanem samting i kamap long despela miting bai i gutpela long long nau.
World Wildlife Fund, i tok G-8 kantri, i i mekim clear toktok nau igo long President George W.
Bush blong America long sainim tasol nau despela agreement, Kyoto protocol, oli bin rediim pinis ol toktok insaet longen.
Ol America na Europe environment ofisa i gat ol narakain tingting namel long ol long wok blong bihaenim despela 1997 Kyoto accord em i askim long oli mas daonim gas emission blong bai em i daonim tu global warming.
Wanpela sinia gavman minista bilong Indonesia i tok, gavman bai inoken hariap long salim ol refugi bilong Madura, em ol ibin rausim ol, igo bek long Central Kalimantan.
Ol dispela toktok bilong em i bihainim ol toktok bilong Home Affairs Minista Suryadi Sudirja na Haus Spika Akbar Tanjung, we tupela ibin tok olsem planti-tausen refugi bilong Madura igat rait long go bek long ol haus na peles bilong ol long Central Kalimantan.
Ol dispela toktok bilong ol ibin mekim ol asples Dayak pipol long hap i bel-koros.
Central Kalimantan, stat long namel bilong mun igo pinis ikam inap nau.
Em i tok, olgeta long ol dispela lain i mas kamapim wanpela agrimen, pastaim long ol Madura na ol Dayak pipol iken sidaun gut na stap wantaim long bel-isi pasin.
Ol wokman na meri blong ABC ibin autim tingting wari blong ol olsem kain tingting blong Mr.
Radio Australia emi international sevis blong ABC.
Gavaman blong Australia ibin feil long bekim ol askim blong United Nations long taim stret emi mas mekim long en long bekim ol wari iwok long kamap long dispela strongpela loa blong kalabusim ol pipol long ol liklik rong we nogat kot long en.
United Nations ibin makim long en.
Northern Territori na tu long Federal Opposisen Labor pati ibin korosim gavamana long dispela pasin blong ol long ino stretim kuik dispela wok.
Cabinet blong Cook Islands bai lukluk gut long tingting blong wanpela kampani blong Australia long wanpela projek long ol atolls blong Suwarrow.
Ino gat pipal istap long ol dispela atolls.
Kampani i laik long lisim hap blong wanpela atoll blong Suwarrow blong kirapim wanpela fish processing plant na kirapim wanpela bikpela black pearl farm long Suwarrow lagoon.
Samting olsem wan-handred ol woka bai stap wok long dispela projek.
Ol Environmental grup long Cook Islands, husat ino laikim dispela wok developmen blong kamap long Suwarrow, i bin staatim wanpela kempein long yiar igo pinis, blong stopim dispela projek long noken kamap long ol atoll.
Oli tok, namba-wan ol risalt oli bin kisim long wanpela kempein, i soim olsem, planti pipal ino laikim ol kain wok olsem long noken kamap.
Oli bilip ol kain wok olsem inap bagarap ol samting istap long solwara long ol dispela atoll.
Democratic Movement, i tok em bai lusim dispela wok olsem blong bihainim tingting blong ol nupela rifom oli bin kamapim blong ol politikal pati.
Jamie Maxtone-Graham, hetman blong P-D-M, i siaman tu blong Eda Ranu, pablik kampani em i lukautim wara saplai blong Port Moresby.
Aninit long nupela loa oli kolim - Integrity of Political Parties, em ino stret long politikal pati lida long holim wok blong lukautim ol bisnis han blong gavman.
Oli ting P-D-M bai miting sampela taim dispela wik blong lukluk long tingting blong Mr Maxtone-Graham long risain oa pinis long wok.
Na nau tu, Pangu Party i laik bai oli mas tok klia gut long dispela nupela loa.
Pangu general sekretri, Moses Taian, i holim tu wanpela wok em gavman i bin makim em long en na Mr Taian i tok em ino klia sapos em i ken holim dispela tupela wok aninit long dispela nupela loa.
Ol papa graun blong Papua New Guinea i wok long kisim BHP na Ok Tedi Mining Limited igo long kot long ol bagarap Ok Tedi Mine i bin kamapim long environment, i bin holim ol miting wantaim ol loya blong ol long rere kot kes blong ol.
Ol papa graun i bin holim toktok wantaim ol lawyer blong ol, Slater na Gordon long Melbourne long wik igo pinis long rereim keis blong ol long kampani ino bihainim kontrak.
Ol papa graun i bin tokaut ken long strongpela tingting blong ol long het wantaim kot kes blong olDispela kot-kes bai kamap long Supreme Kot blong Victoria, bihain long BHP na Ok Tedi Mining kampani ino bin bihainim wanpela tok oraet long wokim wanpela tailing dam, oli bin agri long en long 1996.
Ol health otorati long French Polynesia i statim pinis wok blong pamim marasin blong kilim ol mosquito, em i wok long kamapim sik dengue long sampela long ol ailan blong French territori.
Stat long namel blong mun February, oli bin painim 27 pipal i bin gat sik denque long bikpela island blong Tahiti na Bora Bora, west long Tahiti.
Oli salim pinis ol lain igo long ol hap we sik i bin kamap long ol blong pamim ol marasin long ol dispela hap.
Oli mekim dispela wok blong traim pasim dispela binatang ino bringim sik long ol pipal.
Sampela indipenden memba blong nupela gavman blong Samoa, ino wan bel wantaim ol toktok blong Praim Minista Tuilaepa Sailele, olsem, emi gat namba long sanapim yet gavman.
Ileksin blong foapela-ten-nain sit fono or asembli, oli bin holimpinis long Fraidei, wea, Human Rights Protection Pati blong Tuilaepa itok, emi bin winim tupela-ten-tu sit, wantaim tu sapot blong eitpela indipenden memba.
Samoa Nesinol Developmen Pati i tok, em ibin winim wanpela-ten-trisit, tasol, dispela oli tok ino tru.
United Indipendens grup i laik save, Tuilaepa ibin kisim dispelanamba wea.
Wanpela tokman blong grup, itok, ol indipenden memba i sanap strongyet long toktok blong ol, olsem, bai ol i senisim gavman, olsem naol ino laik bung wantaim or joinim HRPP.
Oli sasim pinis wanpela loia blong Australia husat i save wok long Papua New Guinea, long mekim ol kain hait pasin blong giamani ol papa-graun grup.
Port Moresby niusman Richard Dinnen i ripot olsem oli sasim loia ia bihainim long oli painim sampela rong long wanpela fan blong ol papa-graun em i gat long en moa long wan milian dola.
Dispela loia, nem blong en Greg Sheppard, ikam long Perth, i wanpela sinia patna long Maladinas loa kampani insait long Port Moresby.
Sheppard i wanpela loia em planti PNG politisen i save gut long en.
Ol toktok i kamap olsem, Mr Sheppard i bin mekim sampela hait pasin blong giamanin ol West Sepik papa-graun blong paulim tu-poin-seven-milian Kina, kompensesin moni em gavman i bin peim ol blong graun blong ol.
Oli tok oli bin putim dispela moni long trast akaunt blong loa kampani tasol oli no bin kisim tok orait blong ol papa-graun pastaim.
Oli bin sasim Mr Sheppard bihainim wanpela komplen ikam long ol papa-graun na PNG Trade Minista John Tekwie.
Oli larim Mr Sheppard long baim beil moni na em bai kamap long kot ken long 27 de blong mun Mas.
Mahendra Chaudhry, husat oli bin rausim em long wok olsem Prime Minister, i tok pinis olsem, ating i gutpela long holim nupela elekson olsem bai Fiji iken gat nupela Prime Minister.
Oli bin makim Mr Chaudhry olsem namba wan Indian man blong kamap Prime Minister long 1999 na wanpela yiar bihain, oli bin rausim em long ku.
Mr Chaudhry i bin tok, wanpela rot tasol blong stretim dispela heve blong constitution, em long holim kuik wanpela elekson.
Em i bin tok, em i gutpela long igo bek long ol pipal olsem blong makim nupela Gavman.
Dispela ol toktok blong em, i bin bihainim wanpela askim long em long em imas larim olpela deputi na foreign minister, Tupeni Baba long kisim ples blong em.
Dr Baba i bin tok, em i gat sapot long salensim em long kisim wok long em olsem lida blong Labour Pat.
Cabinet blong Papua New Guinea i wok long lukluk long ol tingting olsem, oli mas katim Defence Fos blong kantri igo daun long haf.
Richard Dinnen i ripot, ol dispela tingting ikam long wanpela Commonwealth Eminent Persons Grup, em i bin lukluk long heve i wok long kamap long Papua New Guinea Defence Fos.
Oli bin askim dispela Eminent Persons Grup long mekim dispela wok bihainim trabel i bin kamap long ol barracks blong Defence Force, na wanpela pait namel long polis na ol soldia we oli bin usim gan long en, long ol street blong Port Moresby long yiar igo pinis.
Papua New Guinea Defence Force i wok long bungim heve long moni na oli no ronim gut Defence Force.
Eminent Persons Grup i givim tingting long kamapim wanpela scheme we ol soldia yet i ken lusim fos long laik blong ol na dispela bai daunim namba lusim fo-tausen igo daun tasol long aninit long tu-tausen.
Dispela scheme bai kos samting olsem 40 million dola.
Tasol Eminent Persons Grup i givim tingting agensim tingting blong bungim wantaim Polis na Defence Fosis.
Emi tok, sapos oli bungim wantaim dispela tupela fosis, em bai hat long gohet long lukautim wantaim moni na ino oraet aninit long mama-loa.
Ol polis prosekuta ino bin nap long kamap wantaim gutpela toktok oa evidence long strongim dispela kot keis agsinsim Mr.
Ol toktok ibin kamap olsem Mr.
15-tausen dolla long kar blong en em ibin bagarap long wanpela paia em oli tok sampela man imas kamapim na kukim dispela kar.
Polis ibin mekim dispela wok painim inap planti yar tru pastaim long oli sasim em klostu long pinis blong 1999.
Polis long Aceh i tok, sevenpela i dai pinis insait long ol trabel i wok long gohet long kamap dispela province blong Indonesia.
Planti long ol dispela pait i wok long kamap insait na raun long maket taun blong Idi Rayeuk, insait long sotpela stap blong rebel lain blong Free Aceh Movement.
Dai blong dispela sevenpela pipal i bringim namba blong pipal ibin dai igo antap long 244, insait long ol pait insait long rijon long dispela pait.
Ol dispela pait i wok long kamap maski oli bin kamapim wanpela tok oraet long noken pait na ol toktok iwok long gohet namel long tupela sait long wei blong strongim sekuriti.
Sampela taim oli save dai antap long sip.
Fiji long mun bihain.
Frank Bainimarama bai i toktok long ol man blongem long military tede, long toksave long ol wanem samting army i lukim long Court of appeal ruling long wik igo pinis.
Court of appeal i bin givim ruling olsem Gavman blong Mahendra Chuadhry, em oli bin rausim long ku, em trupela gavman long pawa blong constitution.
Commanda blong military i bin autim tingting blong army long bihaenim tasol ruling blong Court of appeal igo long President blong Fiji asde.
Australia bai salim wan-tausen tonne long ol rais bilong halivim ol refugi i painim heve long pait i kamap namel long ol pipol long Central Kalimantan provins bilong Indonesia.
Lain World Food Program bai givimaut dispela rais long ol pipol long hap.
Alexander Downer, ibin tokim Palamen olsem planti-handred pipol i dai pinis long ol dispela pait na trabel na samting olsem 45-tausen pipol ibin ronawei lusim ol haus na peles bilong ol.
Mr Downer ibin tok olsem, Australia bai mekim wanem samting em inap mekim bilong halivim ol pipol long hap.
Olpela Praim Minista bilong Fiji em ol ibin rausim long ku, Mahendra Chaudry, ibin tokim Presiden long givimaut toktok bilong holim nupela eleksin long kantri.
Coalition gavman bilong em yet.
Bihain, em ibin tokim ol niusman olsem, aninit long mama-loa bilong 1997, em i Praim Minista yet bilong Fiji, na em ibin advaisim Presiden long pinisim Palamen na tok long ol i holim nupela eleksin.
Tasol, ol arapela memba bilong koalisen husat ibin ronawei long Mr Chaudry, i laikim bai ol i mas swear-in long olpela deputi bilong em Dokta Tupeni Baba olsem hetman bilong wanpela government of national unity.
Dispela em i wanpela smatpela samting Mr Chaudry i wokim na i mekim olgeta lain long Fiji i paul moa yet.
East Timor polis i pulim kalabusim tripela man bihain long ol autoriti i tok oli bin kisim sampela tok lukaut olsem, sampela lain bai traim kilim indipendens lida, Xanana Gusmao.
Ol witnes i tok dispela tripela man i bin traim long suwim ol yet igo namel long ol planti pipol blong go klostu long Mr Gusmao.
Mr Gusmao i bin pinis tasol long toktok igo long pipol dispela taim insait long Dili.
Oli tok polis i bin paitim wanpela long baton na bagarapim wanpela long ol.
Wanpela tokman blong polis i bin ol autoriti i bin kisim wanpela toksave olsem, ating sampela lain bai traim long kilim Mr Gusmao.
Em ino mekim moa toktok long dispela.
000 pipol i bin bung insait long sentral Dili blong protes agensim samting oli kolim - police brutality, pasin we ol polisman i paitin nating pipol.
Wanpela International wok-painimaut oa International inquiry, i painim olsem planti tausan long ol sailor oa pipal i save wok antap long ol sip, inogat gutpela ples blong silip na wok antap long ol sip.
Long commission miting long Sydney, Chairman Peter Morris, i tok long planti taim, heve i no stap long ol papa blong sip.
New Zealand i tok, em i wok bilong en nau bilong tok-lukaut long ol sip na ol balus long Saut Pasifik rijon long wanem taim Mir space station bilong Russia bai pudaun ikam long graun long dispela wiken.
Ol saveman bai kontrolim pudaun bilong dispela space station ikam bek long dispela graun.
Praim Minista bilong New Zealand Helen Clark ibin tokaut long wanpela spesol komiti em bai wuas long dispela space station i pudaun long solwara.
500 liklik hap bilong en, em heve bilong olgeta i winim 25 tonnes, bai inoken paia na bruk-nabaut taim ol i pudaun ikam bek long dispela graun.
Australia na ol arapela Pasifik ailan kantri bai stap-sambai tu long dispela space station i pudaun ikam bek long graun.
MIR space station bai pudaun long solwara long Pasifik, namel long Australia na Chile long Saut Amerika.
Ol mansave oa scientist husat i wok long lukluk long despela bikpela sibruk oa tsunami em i bin kamnap na kamapim bikpela bagarap long 1998 long Northern Papua New Guinea i tok despela area bai i nap long bungim sampela moa ol traipela traipela sibruk long bihaen-taim.
Ricgard dinnen i ripot olsem ol despela sibruk oa Sunami i bin kilim indai klostu tri-tausan pipal long Westsepik province.
Ol scientist i kam long Japan, na Papua New Guinea i nap long tripela yiar nau i wok long lukluk long despela heve, blong traimna painim wanem samting tru i bin kamapim ol traipela sibruk em i bin hamarim West sepik.
Ol bilif olsem, traipela guria em i bin kamap aninit long solwara i bin kamapim landslide oa mekim said blong valley o mauden long bruk igo daon oa ating graon aninit long solwara i bin sulap, samting olsem 25-kilomita long nambis blong Sissano, i bin kamapim despela sibruk.
Kain swing blong solwara aninit long Sea bed i bin kamapim tsunami oa sibruk.
Ol scientist i tok, wankain samting olsem i nap kamap ken, na ating bai dispela taim em bai ol traipela tru i nap kamap.
Ripot long ol narkain study long despela area nau oli wok long raitim kamap na bai oli givim igo long PNG gavman.
Ol Militia em Indonesia i wok long sapotim ol i bin stopim wok long salim igo bek planti tausan East Timor pipal long West Timor igo bek.
International Organisation for Migration i tok ol militia gang i wok long poretim pipal olsem na oli stopim despela plan blong salim ol East Timor igo bek long kantri blong ol.
Em i tok ol Indonesia otoriti i no nap long kontrolim ol despela raskal laen tu oli no nap givim security long despela wok.
Long Fraide igo pinis, migration organisation na UN High Commissioner for Refugees, i bin statim bikpela repatriation program, oa wok blong salim klostu faiv-handret refuji long Kupang, long West Timor igo bek long kantri blong ol.
Tasol, liklik taim bihaen longen, oli bin stopim, taim lida blong ol Militia, Elizariou Perreira i bin go sanap long gangway oa leda igo antap long sip, wantaem hap pepa oa list long nem blong ol refuji em ol Indonesia ofisa i bin givim.
International organisation blong migration i tok despela kain pasin long mekim poret na paitim ol refuji i wok long gohet yet, na nogat man oa meri nau i laik putim nem long regista blong go bek long East timor.
Papua Niugini i makim pinis foapela nupela jas insait long wanpela tingting emi hope bai stretim bikpela wari oli wok long bungim nau we i save gat planti delay tumas i kamap long kot sistem blong kantri.
Papua Niugini oli makim igo long bench.
Chief Jastis blong Papua Niu Gini Sir Arnold Amet ibin tok, ol dispela nupela jas bai halivim long apim mak blong ol taim blong harim ol kot-kes, insait long ol provins.
Richard Dinnen i ripot olsem, sampela pipol i ting dispela nupela nem i wok long paulim pipol na ino gutpela nem tu.
PNG National Aids Council i bin laim promotim condom olsem wei blong pasim sik AIDS, em i bikpela heve nau long kantri, long go nambaut long ol man.
Sampela i tok dispela nupela condom nem i wok long paulim tingting blong ol man, sampela narapela i tok em ino soim respekt long pipol husat i save karamapim kaikai na kukim long graun.
Wanpela pas oli salim igo long Editor blong wanpela niuspepa i laikim tru bai oli mas painim nupela nem blong condom.
Papua New Guinea Gavman i tok orait pinis longol tingting blong kamapim sampela senis long Difens Fos blong kantri, senis em inap larim ol i katim namba long 50-pesent.
Richard Dinnen i ripot olsem ating P-N-G bai painim halvim-moni long narapela kantri blong halvim em i gohet long dispela rifom progrem em bai kostim 50-milian dola.
PNG Difens Fos nau igat 4-tausen memba, em i bikpela tumas na save dia tumas long lukautim.
Inap long planti yar nau, moni gavman i save makim blong fos INO save nap tru.
Dispela i mekim na fos i gat planti kain heve long discipline na ino nap long mekim wok blong en.
Wanpela lain biknem pipol blong Commonwealth i bin galasim wok blong Fos, na nau oli givim tingting blong ol long wanem kain senis i mas kamap.
Wanpela long ol bikpela tingting blong ol em long katim namba lusim 4-tausen memba igo daun long 2-tausen.
P-N-G Kebinet i tok orait pinis long ol dispela recommendations oa tingting, na wanpela komiti bai stat kirapim ol senis.
Tasol Kebinet ino tokaut yet long hamas Difens Fos wok bai go.
Gavman i tok dispela rifom bai kamapim wanpela fos em bai napim wok, fos em gavman bai gat inap moni blong en, na wanpela fos em bai save redi gut long wok.
Namel long ol tingting blong rifom em ol senis long wei oli save makim Difens Fos komanda, na oli mas makim kwik wanpela permanent komanda.
Komanda blong nau i wok long ekting tasol.
Wanpela ripot long stap blong Australia insaet long International Force long East timor i tok em i bin gat sampela heve, belhat na kros i bin kamap wantaem ol narapela kantri i bin stap insaet long interfet.
Defence Force Land Warfare Studies Centre Ripot i tok laen soldia blong Thailand, ino bin laikim ol Australia long usim ol amoured personnel carrier oa long wei ol Australia i bin save karim ol gun blong ol blong redi long pait.
Em i tok tu olsem liklik malaysian force i bin ting, oli no bin givim ol i nap wok long mekim.
Man i bin raitim kamap despela ripot, Alan Ryan i tok long wanem em i bin gat ol kantri insaet long force i bin makim wanem ol bikpelana namba-wan wok pastaem long wokim insaet long interfet force, em i bin mekim i hat long Commander General Peter Cosgrove.
Fletcher Challenge Energy, long New Zealand.
Peak Petroleum, wanpela lokel kampani yet long baim bikpela moni antap long dispela mak.
Shell kampani blong em yet insait long ol arapela kantri.
Hai Kot em bai kamap long 15 de blong mun Mas.
Praim minista elect blong Israel, Ariel Sharon i tokim pinis Paliamen em i kirapim pinis wanpela coalition gavman na em redi long mekim tok-promis long lukautim kantri.
Mr Sharon i bin holim toktok wantaem ol narapela laen na party blong kirapim bung-gavman em i kontrolim moa long sevenpela-ten seat long despela wan-handret-na-tupela-ten memba Knesset oa Parliament.
Labour party, wantaem tu ol ultra-nationalist husat i sapotim tingting blong rausim ol Palestinian pipal long West bank na gaza.
Armed wing blong ol Palestinian Militant group, Hamas i tok em bai i welkamim niupela Praim minista wantaem, trabal, em bai kirapim ol pait.
Em i tok long weekend, ol tasol i bin pairapim bom long Netanya, em wanpela Israeli coastal resort, we wanpela man i bin karim bom ia i bin indai, na tripela tu blong Israel i bin indai na planti ol arapela pipal i kisim bagarap.
Armed wing blong hamas i tok tu olsem em i line-im uop pinis narapela tenpela man wantaem bom blong go long ol despela suicide mission long Israel.
Em i tok Israel security cabinet, bai i mas holim miting oltaim blong stopim despela trabal oli toktok lognen, tasol em bai inogat pawa long stopim ol pait.
SVT pati long Fiji i laikim lida blongen, em wanpela interim minista, Ratu Inoken Kubuabola long kamap lida blong Gavman.
Ofa Kaukimoce i ripot long decision i kamap long SVT Management Board long Suva.
Em i tok ol memba blong SVT party i tok oli no redi long wok aninit long narapela Labour Coaltion Gavman of national Unity, tasol bai oli lukluk long wanpela bung long tupela lida, sapos oli lidim kantri.
Em i tok bai i gutpela long President Ratu Josefa Iloilo long lukluk long wanpela gavman em bai i gat ol pati i bung insaet longen, em bai lida blong Oppostion i go pas longen.
Reo Eplei i tok em ino tru olsem Labour party i bin holim majority long vot long lastpela election blong givim ol right long lidim wanpela national unity gavman.
Em i tok pait insaet long labour party long husat bai i kamap lida, em i soim olsem despela pati ino strong.
Peoples colation, long nau i wok long tok em i nap kisim sampela memba blong Interim gavman long plan blongen long kirapim wanpela National Unity Gavman.
Ol bikman oa vilis chiefs long wanpela vilis long Samoa ibin rausim wanpela lokal bisnisman long ples blong ol long wanem em ilaik sanap long palamen we em ino bihainim laik blong ol.
21 de na tu, kisim olgeta samting blong em igo wantaim em.
Taimalelagi ibin tok em bai askim loa long givim em klia toksave long dispela oda blong ol chief husat ibin laik long rausim em long dispela ples.
Vaitiuola long win, taim emi kisim sampela vout blong ol pipol blong ples ol.
Wanpela bikpela ofisa bilong nevi bilong America ibin go het long tokaut long ol asua na rong ibin kamap long kontrol rum bilong wanpela sabmarin em ibin bamim na daunim wanpela fishing bot bilong Japan, kolostu long Hawaii long mun igo pinis, taim em ibin wok long traim long kamaut long solwara.
Nainpela long ol 35 pipol ibin stap antap long dispela bot bilong Japan, wantaim foapela skul sumatin, i wok long lus yet long solwara, na ol i ting olsem olgeta i mas dai pinis bihain long dispela birua.
Dispela bikpela nevi ofisa bilong America, Rear Admiral Charles Griffiths, ibin tokim wanpela wok-painim olsem, em i kirap nogut tru na ino save long wanem tru na wanpela crew memba husat i lukim sonar reading em i soim dispela fishing bot i stap kolostu long sabmarin, ino bin toksave long komanda bilong sabmarin long dispela bot i stap kolostu long ol.
Em i tokim pinis dispela wokpainim olsem sampela sivilien ibin stap long sampela long ol kontrol bilong dispela sabmarin taim ol ibin wokim trening bilong emergency surfacing oa kamaut hariap long solwara.
Eksiden oa birua ibin kamap long dispela taim.
America i usim ol seila i karim gan, long gad long en.
Gavaman blong Australia ibin tok ol tingting blong America long kamapim nupela ol roket bom long pait agensim ol arapela bikpela bom emi gutpela samting.
Tasol Labor pati blong Australia ino laikim dispela nupela sistem blong stopim ol bikpela roket bom.
Sampela memba bilong Great Council of Chiefs bilong Fiji ibin mekim strongpela toktok long wei interim gavman ibin lukautim bikpela kot-kes em ibin lus long en long wik igo pinis, insait long Fiji Court of Appeal.
Ol kaunsil memba bai go het wantaim dispela miting bilong ol insait long Suva, tumora long moning.
Interim Attorney General Alipate Qetaki ibin givimaut dispela information pepa bilong tok-klia long dispela disisen bilong kot na wanem kain samting em bai kamapim long Great Council of Chiefs.
Faivpela jas ibin givimaut disisen we ol ibin tok olsem interim gavman inogat paua bilong ronim kantri aninit long loa, long wanem em ino bin inap long prove-im insait long kot olsem em igat sapot bilong planti pipol long holim paua.
Ol loya bilong interim gavman ino bin inap long bekim planti affidavit em ol pipol ibin givim na Jeffrey Robertson QC ibin putim igo long kot, we ol i tok olsem ol ino hamamas long interim gavman.
Insait long wanpela sotpela toktok em Great Council of Chiefs ibin givimaut, ol i tok olsem, Kaunsil i kisim pinis dispela pepa ikam long interim Attorney General Qetaki, tasol em ino hamamas long wei ol ibin lukautim na ronim dispela kot kes.
Ol olpela rebel bilong Bougenvil ailan long Papua Niugini bai kirap lusim eria bilong Solomon Islands insait long sampela wik bihain.
Western Provins bilong Solomon Islands, long givim oda long narapela birua grup bilong BRA long lusim dispela eria.
Igat wanpela gan-pait ibin kamap long dispela taim na sampela pipol ibin dai long en.
BRA ibin inap long sidaun-toktok na stretim ol bel-koros bilong ol insait long ol pis toktok long Townsville, na olgeta lain bilong BRA long Solomon Islands bai kirap-lusim dispela eria insait long tripela wik.
Pasifik kantri noken painim hat long kamap memba blong dispela bikpela trade grup long wol.
Tonga na Vanuatu i redi long kamap memba blong Wol Tred Organaisaisen.
Emi tok rul blong Wol Tred Organaisaisen i bikpela samting long gutpela neim na wok blong tred namel long ol kantri blong wol.
Great Kaunsel ov Chiefs.
Christian Demokrats long elekesen blong 1999.
Em ibin lus long dispela elekesen.
Ratu Epeli ibin maritim pikinini meri blong olpela President Ratu Sir Kamisese Mara.
Abdurrahman Wahid i mekim luluk raon long Central Kalimantan, we planti handret pipal i dai pinis insaet long ol pait em i wok long kamap namel long ol laen-wan-pisin long moa long tupela wik nau.
Lukluk raon blong Mr.
Wahid i kamap sampela aua tasol bihaen long em i bin go kamap bek long Jakarta bihaen long mekim lukluk raon long ol arapela kantri.
Long despela sotpela lukluk raon blongem igo long central Kalimantan, Mr.
Wahid bai igo long capital blong provins, Palangkaraya, na tu em bai i lulluk raon long Sampit, taon we bikpela pait i wok long kamap.
Oli ting bai President bai i tokaut long sampela plan blong pisim despela pait, em wanpela longol em long givim bek ol graon blong ol asples pipal, em ol Dayak, na long givim tok-promis long givim ol kaikai na moni blong halivim ol.
Ol i ting, samting olsem 400 heart specialist ikam long olgeta hap bilong wold, bai stap long dispela miting.
Dispela tripela-dei miting bai lukluk long wanem kain heve em kain sik oli kolim Acute Rheumatic Fever i save kamapim long heart oa leva bilong pipol.
Ol i ting olsem dispela miting bai kamapim sampela rot bilong ol medikal wok-bung iken kamap namel long French Polynesia na ol Pasifik ailan kantri na territori.
Gavana bilong Central Bank bilong Solomon Islands, Ric Hou, i tok, ekonomi bilong kantri bai bruk-daun insait long sampela wik bihain.
Mak bilong foreign reserves oa moni bilong narapela kantri i wok long go-daun long samting olsem 2 million Australian Dola long wanwan wik, na kantri igat inap moni tasol bilong baim samting ikam long narapela kantri inap long sikispela oa sevenpela wik.
Dispela gavana bilong Central Bank i tok, ol bai bungim bikpela heve long ol samting em kantri i nidim tumas ikam long narapela kantri.
Mr Hou i tok, ol bai sot long moni bilong baim ol marasin, peim ol wokmanmeri bilong gavman na lukautim wok bilong bringim-bek gutpela sidaun long kantri.
Em i tok, ol inap long pinisim dispela moni-heve long kantri sapos gavman i putim-kamap wanpela gutpela baset bilong yar-2001 pastaim long taim ol ibin givim long pinis bilong dispela mun, na wantaim ol sapot ikam long ol international donors oa ovasis kantri na grup.
Long Europe, ol kriminal geng i wok long salim planti tausen meri na pikinini blong ol poor kantri long ol man i ronim ol pamuk bisnis na ol sweatshops - oa ol fektri we oli save mekim ol i wok hat tasol oli no save peim ol gut, insait long Western Europe.
Oli tok dispela pasin long salim ol dispela meri na pikinini i save kamap olgeta yar.
Ol ofisal blong European Union i wok long toktok strong longol gavman long mekim samting blong pasim dispela pasin -- pasin em oli tok i wok long bagarapim kalsa blong ol European.
000 meri na pikinini igo insait long 15-kantri long European Union olgeta yar, blong yusim ol insait long ol sex trade oa pamuk bisnis, oa olsem ol slave insait long ol fektri long Europe we oli no save peim ol bikpela moni.
Planti long pipol oli save karim hait igo, em ol yangpela pipol tasol.
Ol kriminal geng i save pulim ol lusim ol femili na grisim ol igo long Europe wantaim ol giaman promis olsem olsem, ol bai kisim gutpela laif long hap.
European Union i tok bikpela as-tingting wai na ol kriminal i save karim hait ol dispela meri igo, em long poverty oa oli tarangu nogat moni, na unemployment oa meri i nonap painim wok long ples blong ol yet, na tu lack of education - oa oli no bin kisim gutpela skul.
Oli tok ol kriminal geng i save yusim ol tarangu olsem insait long ol pamuk bisnis.
Ol ofisal blong Pacific Forum Fisheries Agency i laik holim wanpela miting wantaim Solomon Islands Foren Ministri blong toktok long sekuriti.
Wanpela Fisheries Agency ofisa i tok oli laikim dispela miting long wanem sampela lain i bin bagarapim wanpela ofisa blong Agency long Honiara.
Dispela ofisa i tok ofisa blong em ia, husat i kam long Papua New Guinea - i wok long kisim ol tok lukaut ol bai bagarapim em.
Em i tok, koros i kamap bihainim ol heve wantaim narapela man blong PNG ken.
Wanpela man blong Solomon Islands i bin dai ino longtaim igo pinis, bihain long wanpela kar i bin bamim em - kar em oli ting dispela papua New Guinea man i bin draiwim.
Sampela memba blong Fiji Great Council of Chiefs i sutim tok long wei interim gavman i bin mekim ol toktok insait long ket kes em oli bin lusim long Fiji Court of Appeal long wik i pinis.
Ol Council memba bai gohet long miting blong ol insait long Suva tede long moning.
Sean Dorney i ripot olsem toktok oli sutim long dispela i bin kam aut aste taim oli givim wanpela pepa igo long Council, em i toksave gut long tingting blong Appeal kot.
Atoni General, Alipate Qetaki, i bin givim dispela pepa bilong toksave long ol Chiefs long tingting blong kot, na mining blong dispela tingting.
Faifpela jas i bin kamap wantaim tingting olsem, interim gavman i illegal - oa rong aninit long loa long ronim kantri, long wanem em ino bin nap long soim kot olsem pipol blong kantri i wanbel wantaim em.
Ol loia blong interim gavman ino bin nap long bekim stret ol planti kot pepa em Jeffrey Robertson QC i bin givim long kot, em oli toktok long ol belheve blong pipol agensim gavman.
Wanpela liklik toktok i kam aut long Great Council of Chiefs Secretariat i tok Council i bin kisim pepa blong interim Attorney General Qetaki, maski oli no wanbel long wei em i bin sanap makim gavman long kot.
Development Division Ethel Sigimanu ibin tokim nesenel redio olsem, ol meri na pikinini i wari na poret long lukim ol man i holim na karim ol gan insait long kommuniti, long wanem planti taim ol i save bungim heve insait long ol pait na trabel.
Em i tok, dispela kain pasin i mas stop nau long larim ol pipol i fri long mekim wok bilong ol na maski long ol i sidaun-poret olgeta taim long ol dispela gan.
Em ibin tok long ol meri husat i save olsem igat ol gan i stap long haus bilong ol, long oli go painim halivim long ol gavman atoreti long mekim ol dispela pipol i holim ol gan, long ol i mas givim ol bek nau.
President Wahid blong Indonesia i bin go long Central Kalimantan blong traim kamapim gutpela bel isi long hap, tasol stret long taim em i kam bek, pait i bin kirap ken na wanpela man i bin dai ken.
Wanpela man i bin dai na foapela i kisim bagarap taim polis i sut long gan blong tok lukaut long ol Dayaks na brukim protes blong ol bihain tasol long taim President Abdurrahman Wahid i lusim dispela ples.
OL ripot blong televisen, em oli no save sapos i tru o nogat, i tok samting olsem foapela man idai insait long ol pait arasait long opis blong provinsal gavana.
Mr Wahid i bin go lukluk raun long Central Kalimantan bihain long taim ol pipol i save sutim tok long em, i bin autim belhat blong ol long em, long wanem em ino bin laik brukim lukluk raun igo long ol narapela kantri taim ol Dayaks i bin kilim samting olsem 450 pipol blong Madura ailan long Kalimantan.
President i bin kisim balus igo long Sampit, bihain em igo long Palangkaraya, kapital blong provins, blong toktok wantaim ol komuniti lida pastaim long em igo bek long Jakarta.
000 Madurese husat i bin ronawe ating bai mas go bek ken long Kalimantan.
Ol Dayaks i tok ol bai noken givim wanpela centimetre oa wanpela liklik hap graun tru long ol dispela setla blong Maduri, na bai oli katim na rausim het blong husat ol Madurese i traim long go bek.
Mike Moore, i tok em bai wuas blong lukim olsem ol memba kantri ino bagarapim ol liklik Pafici kantri husat i laik joinim dispela wold tred grup.
Samoa, Tonga na Vanuatu i wok long mekim ol samting nau blong joinim WTO.
Mr Moore i tok em i bilip planti memba kantri i wok long hariap long suwim ol kantri long join, tasol oli no brukim rul long dispela.
Em i tok ol rul blong WTO oli bikpela samting blong lukim olsem wok blong en bai mas igat gutpela nem na i mas bihainim stretpasin long mekim bisnis blong en.
Long toktok blong em insait long Nadi, Fiji, Mr Moore i bin tok ol memba blong WTO i bin tokaut long wari blong ol long lukim olsem, dispela grup i wok long suwim ol liklik kantri husat ino strong yet blong go sanap arere.
Australia i rausim pinis tambu i bin putim long Air Nauru bihain long em i bin kisim promis olsem, em bai stretim ol heve blong em.
Air Nauru i gat wanpela Boeing 737 em isave ron lusim Nauru na Kiribati, na em i wanpela balus kampani tasol long ron namel long dispela tupela kantri.
Em i save ron tu igo long Sydney, Melbourne na Brisbane long Australia, wantaim New Caledonia, Fiji, Federated State blong Micronesia, Palau na Philippines.
Australia Civil Aviation Safety Authoriti i bin tok, oli bin pasim ron blong Air Nauru long namba 24 dei blong mun February, long wanem, em i bin gat heve wantaim ol woka, electricity na communication i bin bruk-daun long Nauru international airport.
Oli bin rausim tambu long em, bihain long Civil Aviation Safety Authoriti i bin tokim em blong stretim ol dispela samting.
Em i bin kisim promis long Nauru olsem, oli bin stretim pinis ol dispela heve long ples balus.
Deputy praim minista bilong Australia, John Anderson ibin sutim tok long wanpela wok traim bilong wanpela International scientist long clonim or mixim wara bilong ol man na meri em ol inonap long karim pikiinini longen long kamapim ol pikinini i luk wankaim olsem ol despela manmeri i givim wara bilong ol longen.
Wanpela lain reseacher bai bihainim despela plen bilong ol insait long sampela wik ikam na ol itok- igat sampela pipol i soim laik pinis- em sampela bilong ol i bilong Australia long larim ol kisim wara bilong ol na kamapim ol pikinini.
Anderson itok- em inolaikim tru despela pasin bilong kamapim ol pikinini long despela pasin na emi bilip olsem ol pipol bilong Australia bai wanbel wantaim em.
Ol lain lotu na ol medical grup i autim tingting wari bilong ol long tingting bilong wanpela international research grup long kisim wara or gens bilong ol man na meri em ol inonap long karim ol pikiinini longen long bungim wantaim bilong kamapim ol pikinini- iluk wankain olsem ol despela man na meri oli kisim wara bilong ol.
Wanpela lain bilong Itali, Israel na America ibin bung wantaim na itokaut olsem planti hanred ol manmeri meri em ol inonap long karim ol pikinini longen- em sampela bilong ol i bilong Australia ibin tokoarit long larim ol despela lain long kisim wara bilong ol na larim oli traim kamapim ol pikinini.
Despela tingting nau i mekim planti lain lotu-medical na ethical organsiation- olsem Australian council for civil liberties, catholic Sios na Australia Medical Association kros nogut longen.
President bilong Australian Medical Association na siaman bilong ethic committee organisation- Doctor Trevor Mudge itok despela cloning reseach inogat bigpela sapot.
Bai oli muvim aut samting olsem ten-tausen ol pipal lusim Grafton long northern New South Wales, tete nait, bihain kamap blong bikpela hai-wara long dispela siti.
Ol stua-kipa insait long central bisnis distrik, i stat pinis long rausim ol samting insait long ol stua blong ol.
Oli bin tokim pinis ol pipal olsem bikpela haiwara bai kamap long siti blong ol tete nait.
State Emergency Service Executive Ofisa, Michael Stubbs i tok, bai oli usim wanpela train blong muvim ol pipal igo long Coffs Harbour.
President blong Indonesia, Abdurrahman Wahid i wokim lukluk raun pinis long Madura island.
Em i bin igo blong bungim planti tausen ol refugi husat i bin rona-wei long wanpela pait namel long lain-wan-pisin, long central Borneo.
President Wahid i bungim pinis planti strongpela toktok long dispela trabel, we ol asples Dayak i bin kilim klostu 500 pipal, em planti long ol i bin kam long Madura, na ol famili blong ol.
000 pipal i bin rona-wei igo bek long Madura oa igo long bikpela Java, ailan blong Indonesia.
President Wahid i bin promis long givim ol kaikai na moni, tasol em ino bin nap long tokim ol long wanem samting bai mekim blong stretim heve blong ol.
Indonesia i tok pinis olsem, em ino tru olsem, ol armi blong em i bin halivim blong statim ol trabel i bin kamap long East Timor, ino long taim igo pinis.
Jakarta Post i tok makim wanpela sinia foreign ministry ofisel long tok olsem, spesel fosis blong Armi blong Indonesia, Kopassus, ino bin halivim blong statim ol dispela trabel.
East Timor, na luksave long en olsem em ino hap blong Indonesia.
Wanpela grup blong East Timor, em planti long ol ino gat wok, i bin kamapim trabel na pait long mun igo pinis, taim oli bin askim blong givim ol wok.
Oli bin putim paia long tupela kar blong United Nations long Comoro, wanpela district blong Dili.
Planti ripot blong media i bin tok, ol lain em ol otorati i bin pulim kalabusim ol long East Timor, long dispela trabel, i bin gat sampela kain wok wantaim Kopassus.
Ol ripot i bin tok tu olsem, dispela spesel armi unit blong Indonesia, i bin gat sampela wok wantaim lain husat i bin laik bagarapim independence lida, Xanana Gusmao.
Culture na Tourism minista bilong South Korea- Kim Han -Gill igo pinis long bigtaun bilong North Korea- Pyongyang bilong holim ol toktok long sapos North Korea iken nap long lukautim sampela long ol pilai or gam insait long yar 2002 World Cup.
Oli makim taim bilong Mr.
Sampela long ol sampela ol bai toktok longen em long sainim ol tokorait long culture, sports na salim ol tourist igo ikam namel long tupela kantri, holim ol toktok namel long tupela culture minista na tu bilong girapim wanpela unified Korean team bilong World table tennis Charmpionship insait long Osaka long mun bihain.
Em itok ol narapela samting ol bai toktok longen tu em long tupela kantri long skelim wanem ol game wanwan long tupela imas lukautim insiat long World Cup Games.
South Korea na Japan bai bung wantaim long lukautim yar 2002 world cup football final.
Phillipine ol ibin rausim pawa long han bilong ino long taim igo pinis, Joseph Estrada ibin tok em ino tru olsem em iwok long traim ronwe lusim kantri- na emi sutim tok long gavman bilong Gloria Arroyo long pulim ol giaman toktok.
Star Niuspepa bilong Phillippine ibin bihainim toktok bilong Mr.
Estrada long tok olsem, sapos emi ronwe - em bai luk olsem em wanpela criminal, traim long haitim sampela samting na ronwe long han bilong lo.
Despela niuspepa itok, Mr.
Estrada itok em ino tru long ol toktok bilong gavman olsem em bai traim long ronwe igo long ol narapela kantri.
Gavman iwok long traim long sanapim Mr.
Estrada long aie bilong kot wantaim ol as bilong corruption.
Ryan, long Queensland.
Dispela wok oa poll blong painim aut tingting blong pipal i soim olsem, Gavman blong Mr Howard ino harim toktok na tingting blong pipal isave vot.
Newspoll i bin kamap long Australian niuspepa i olsem, ol pipal bai vot long kandidet blong Australia Labor Pati long Sarere bihain.
Wanpela maus-man blong Opposition lida, Kim Beazley i tok, pipal isave vot i pilim olsem Coalition em i pati blong pipal i gat planti moni.
Ofis blong Prime Minister ino bin laik bekim dispela toktok.
Labor kandidet, Leonie Short i nidiim tasol nain-pesen moa long ol vot blong winim dispela seat, em Liberal i bin wok long holim inap long moa long 50 yiar olketa.
Vice Premier blong China, Qian Qichen bai igo long America, blong mekim lukluk raun inap long faivpela dei, sampela taim long dispela mun.
Insait long dispela lukluk raun blong em, em bai bungim President blong America, George W.
Ol ofisel blong Gavman blong America i tok, Mr Qian husat i wanpela sinia ofisa blong China long holim toktok long Washington, bai bungim Mr Bush long namba 22 de blong mun March.
Dispela lukluk raun blong em igo long America bai kamap long wankain taim United Nations Human Rights Commission i holim kivung blong em long mun March.
Insait long dispela kivung, Washington bai sapotim wanpela motion i sutim strong toktok long human rights rekod blong China.
Australia Praim Minista John Howard i tok bai-eleksan long wiken bihain long Ryan elektoret, bai i hat long winim.
Howard ino bin laik toktok long wanpela news poll -- wok blong skelim tingting blong pipol -- em i soim olsem Oposisen Labor pati i wok long winim Liberal Pati long 16-poin, taim oli brukim vot namel long tupela pati.
Liberal pati i holim despela seat long Ryan, insait long Queensland, long 9-poin-faiv-pesent dispela taim, tasol Praim Minista i tok em i ting bai i hat long kisim dispela seat long margin oa mak blong vot bipo.
Liberal Democratic pati husat i lukautim gavman blong Japan, i wok long lukluk long wanpela niupela Praim Minista.
Dispela bihainim toksave blong Praim Minista Yoshiro Mori olsem em bai i resign oa pinis long wok blongem.
Long Sarere, Mr.
Mori i bin tokim ol lida blong Liberal Democratic Party long hariap long makim taim blong eleksan blong makim president blong pati.
Despela tingting i min Gavman blong Mr.
Mori i noken stap wok moa long nau, long wanem em bai noken sanap ken nau long eleksen.
Long dispela taim tu sapot blong pipal long em i stap daon tru long6-pesent tasol.
Wanpela sinia ofisa blong Chechnya i tok, oli save long nem blong wan-ten-sikis long 60 dai bodi, em oli bin painim namel long long wanpela bikpela grave oa hula long graun klostu long kapital Grozny.
Prosekuta Vsevold Chernov i bin tokim Itar-Tass nius ejensi olsem olgeta dai-man em oli blong despela eria yet na i gat sampela meri namel long ol.
Long 25 de blong mun Februari oli bin painim sikispela-ten bodi insaet long wanpela bikpela hul, wan kilomita longwe long militari beis blong Russia long Khankala.
Prosekuta i bin tok promis long noken malolo long lukluk painim aut moa long indai blong wan wan long ol dispela pipol.
Em i tok oli bin kilim ol despela pipal long ol narakain taim --sampela wanpela yar igo pinis na sampela oli bin kilim ol sampela mun tasol igo pinis.
Ripot i tok interim gavman blong Fiji i bin tokaut long tingting blong en olsem, moa beta oli larim pastaim nupela eleksan inap long mun Augus blong givim taim long ol pati blong ol asples long rereim ol yet na winim ol Fiji Indian pati.
Fiji Sun niuspepa i tok laik blong interim gavman i bin kamap long spesal miting blong Great Council of Chiefs long wik i pinis.
Ol ofisal blong interim gavman ino laik toktok long wanem samting i stap insait long dispela ripot.
Indian i holim bikpela politikal paua.
Ol asples Fijian i bin holim gan na rausim nambawan Indian Praim minista blong kantri long mun Mei long yar igo pinis insait long wanpela ku.
Long Australia, ol imejensi woka i wok long tingting long karim ol pipol i kam aut long tupela taon long New South Wales tumora, long wanem heve long helt bai kamap long hai-wara.
Oli ting bai oli muvim tri-handret pipal long ol komuniti long Smithtown na Gladstone.
Sttet Imejensi Sevis i tok pekpek em i save ron long ol paip i pulumapim pinis despela tupela ples wantaem.
Man i makim Stet Imejensi Sevis, Angus Fergusion i tok long ol arapela hap, oli muvim ol sik pipal igo bek long Grafton haus sik bihaen long oli bin muvim ol aut aste.
Ol mak blong wara em i bin antap tru bipo, nau i wok long go daon long sampela hap, tasol long sampela hap hai wara i wok long kamapim heve yet.
Ami blong Philippines i tok ol Komunist paitman long saut blong kantri i bin kisim na kilim indai pinis wanpela gavman militiaman.
Army rebel grup i bin pointim gan long Leonardo Kalimara long Sapang Dalaga taun long Fonde, na karim em igo.
Despela tokman i tok oli bin painim bodi blongem sampela taim bihaen, i pulap long ol makmak blong katares.
Em i tok oli salim pinis ol soldia igo long despela eria blong painim ol despela NPA paitman.
Ol pipol blong Japan i tokaut long hamamas blong ol taim oli harim olsem, Praim Minista Yoshiro Mori i toksave pinis em bai risain oa lusim dispela wok, klostu.
Sapos em i risain, taim blong gavman blong em, em ino bin sidaun gut long bel blong pipol, bai pinis.
Insait long Sande editorial blong en, Asahi niuspepa blong Japan i bin hamamas tu long harim dispela nius, na i sutim tok long em olsem, em i hasua blong em na ekonomi blong kantri i wok long bungim ol kain heve.
Peter Martin i ripot olsem Mr Mor Mori i tok em bai lusim dispela PM wok taim pati blong em i makim narapela man blong kisim ples blong em.
Yoshiro Mori i tok em bai stap yet long wok inap long taim wanpela lida miting namel long Japan, America na Russia -- em oli bin rereim bipo yet -- i kamap, na bihain em bai lusim wok taim pati i makim nupela man long samting olsem mun Epril.
President Abdurrahman Wahid i resain oa pinis long wok blong em na stopim tingting long apim prais blong fuel - oil, ges na bensin.
Ol pipal i protes i blong Students Executive Board, na oli bin go bung long wanpela raunabaut kona blong pulim tingting blong pipal long stop-wok em oli makim blong Mande.
Oli bin karim ol posta i gat tripela hap toktok longen, long President Wahid i mas resain oa sapos nogat, oli mas rausim em sapos em.
Tu oli laik bai oli mas pinisim na kilim olgeta despela Golkar pati blong President Suharto bipo, bai em inoken stap moa, na noken gohet wantaemn tingting blong gavman long apim prais blong bensin.
Tasol planti ol arapela laen sumatin grup i wok long sakim despela tingting long holim straik long olgeta hap long kantri long wanem oli tok ol politisan i wok long kontrolim ol long halivim tingting blong rausim President wahid.
Nambawan President blong Indonesia ia, em oli bin makim long democratik eleksan, i wok long bungim planti toktok i kam long laen Oposisen long Paliment na sampela laen sumatin bai em i mas pinis.
Oli sutim tok longem olsem, em ino gohet wantaem refom progrem oa em ino stiarim kantri gut long abrisim ol heve nau i wok long bungim.
Faifpela pipol i dai pinis na narapela 37 i kisim bagarap insait long ol pait, em i kisim foapela de pinis, insait long wanpela taun klostu long Kuala Lumpur, kapital blong Malaysia.
Ginny Stein i ripot olsem polis i holim kalabus pinis moa long wan-handret-na-faivpela-ten pipal, na long seim taim ol i wok long mekim ol kain pasin politik blong daonim toktok long wanem samting tru i bin kamapim despela pait.
Pai ia, namel long ol Malay na Indian pipal, i bin stat long wik igo pinis, bihaen long ol pikinini husat i bin wok long pilai wantaem ol katapal i bin brukim galas blong wanpela kar.
Foapela long despela tripela-ten-seven pipal, i bagarap nogut tru long haus sik.
Ol despela samting em long ol liklik naip, ol traipela bush naip, ol smaurai sword, na eitpela bomb oli wokim tasol long ples.
Praim Minista Doctor Mahathir i bin tok olsem, ol despela pait i nogat bikpela as blong en, na tupela birua laen ino bin plen long mekim.
Em i tok oli kontrolim pait pinis.
Ol Helt ofisal blong Russia i tok samting olsem 300-tausen pipol long Russia i kisim pinis dispela samting nogut oli kolim - HIV virus - stat long 1987 ikam inap nau.
Dispela i moa long dabol long namba oli bin tokaut long en bipo.
Ol ofisal i givim dispela toksave long ITAR-TASS nius ejensi, we oli yusim ol nupela figures oa namba blong United Nations.
Ol Russian helt ofisal ino save wanbel long ol namba em ol intanesanal grup olsem World Health Organisation bipo.
World Health Organisation i bin tok lukaut bipo olsem, namba tru blong ol pipol i gat HIV, i bikpela moa winim namba Russia Health Ministry i save tokaut long en.
Russia i bin rejista tasol long 70-tausen HIV pipol stat long 1987 ikam inap nau, wantaim wan-tausen pikinini namel long ol.
Samting olsem 93 pesent long ol pipol i gat HIV, oli save yusim ol drag.
Papua New Guinea Fire na Civil Aviation otoriti i toklukaut olsem bikpela gras long namba-tu bikpela ples balus blong kantri i ken kamapim paia em i ken kamapim bagarap long laif blong pipal tu long ol balus.
Gras long Nadzap ples balus, klostu long Lae city, oli no katim na em igo antap i nap nau long moa long wan-metre na em i stap long ples blong balus long ron na tu autsaet raon ples balus.
Despela ples balus i stap long wanpela area we oli save gat longen ol bush paia i save kamap long Markham Plain.
Na ol civil aviation wokman i wok long wari long bikpela gras i kennap pasim ai blong pailot long balus long em i noken lukim lait blong steerim balus igo pundaon stret long ples balus.
Oli tok oli nogat moni blong ol wok long ples balus na olsem oli gat despela heve.
European Commission bai stretim tingting klostu sapos em i ken saspendim olgeta halvim i save givim long Fiji o nogat.
Sean Dorney i ripot olsem, E-C i wok long wetim wanpela tingting blong Fiji ekting President long wanem samting em bai mekim blong bihainim tingting blong Court of Appeal.
Court of Appeal i bin kamapim tingting olsem, interim gavman i bin illegal - oa ino bin gat rait aninit long loa blong ronim kantri.
Olpela Foren Minista blong Fiji, Doctor Tupeni Baba, i laikim ekting President Ratu Josefa Iloilo long makim wanpela hetman blong wanpela gavman em bai oli kolim long government of National Unity.
Blong sapotim dispela tingting blong em, em i tok tingting blong European Commission long saspendim olgeta halvim wok igo long Fiji, i bin wanpela tingting em oli bin save bai kamap yet, bihainim tingting blong kot.
Hetman blong European Commission Delegation blong Pacific em i gat opis long Suva, Franz Baan, i tok oli no stretim tingting yet long dispela.
Em i tok oli holim bek dispela tingting blong wetim tingting blong Court of Appeal, na nau ol komisina i wok long wetim ekting president long pinisim ol toktok blong em wantaim Great Council of Chiefs.
Taim Ratu Iloilo had i toksave long wanem rot Fiji bai bihainim, Mr Baan i ting European Commission bai tokaut long wanem samting tu em bai mekim.
Jean Kennedy i ripot olsem, dispela taskforce bai holim miting tumora insait long Sydney, pastaim long em i go raun long dispela rijon long Trinde.
Mr Carr i tok, em ino laik bai ol i mekim liklik na giaman wok tasol bilong stretim ol peles na ol samting bihain long ol dispela tait na haiwara ibin kamap long not kos.
Bai ol i kirapim dispela taskforce long kain wei ol ibin kirapim narapela taskforce bipo, bihainim bikpela hailstorm em ibin kamap long Sydney long 1999.
Dispela taskforce bai bungim-wantaim ol bikpela gavman na non-gavman grup na em bai go raun long dispela rijon nambawan taim long Trinde.
Mr Carr i tok, ol ino save yet long kos bilong ol bagarap em ol dispela tait na haiwara ibin kamapim insait long dispela rijon.
Spesol mausman bilong Komonwelt Sekreteri Generel insait long Fiji ibin tokim Great Council of Chiefs bilong Fiji long noken sakim wanpela disisen bilong Court of Appeal ino long taim igo pinis, we em ibin tok olsem interim gavman bilong kantri, ino gavman tru bilong Fiji aninit long loa.
Jastis Pius Langa ibin givimaut wanpela strongpela toktok, pastaim long Ekting Presiden i holim narapela miting wantaim Great Council of Chiefs.
Niusman Sean Dorney i ripot olsem, dispela mausman bilong Kommonwelt Sekreteri Generel ibin tok-lukaut olsem bai igat ol bikpela heve i kamap long taim-bihain, sapos ol ino bihainim mama-loa bilong 1997.
Ekting Presiden Ratu Josefa Iloilo bai statim ken ol toktok bilong em wantaim Great Council of Chiefs tumora, na Jastis Pius Langa igat bikpela wari tru long sampela tingting ol ibin putim igo long ol dispela chiefs bilong Fiji.
Jastis Langa i tok, ol inap long bagarapim stability insait long kantri na bai oli lusim gutpela sans tu bilong strongim wei ol i lukim na bihainim mama-loa insait long Fiji.
Planti-tausen sumatin ibin bung na mas long ol streets oa rot bilong Jakarta long Indonesia, insait long wanpela bikpela protes tru, egensim Presiden Abdurrahman Wahid.
Niusmeri Ginny Steins i ripot olsem ol dispela sumatin ibin sutim tok long Presiden Wahid long ino bihainim promis bilong em long kamapim ol senis na em ino lidim gut Indonesia.
Ol dispela sumatin ibin koros long Presiden ino bin katim-sot wanpela ovasis-wokabaut bilong em, taim planti-handred pipol ibin wok long dai long ol pait namel long ol pipol insait long Borneo.
Ol dispela sumatin ibin bilasim wanpela trak em igat ol giaman-blut ol ibin tromoi antap long en na ol ibin hangamapim ol dolls inogat het antap tu long dispela trak.
Dispela bikpela protes, em moa long ten-tausen sumatin i stap insait long en, ibin kamap arasait long bikpela palace oa haus bilong presiden.
Ol pait ibin kamap tete long moning, namel long wanpela liklik grup i sapotim Presiden na ol lain birua bilong em.
Ol ibin tromoi-nabaut ol ston tu, tasol i luk olsem inogat pipol ibin kisim bagarap long en.
Singapore otoroti i askim pinis Papia New Guinea long toksave long wanpela request oa askim i kam long PNG long oli wokim kamap ol coin long wanpela mint- oa factory blong wokim kamap coin long Singapore.
Richard Dinnen i ripot olsem i luk olsem ol laen i bin operatim wanpela fast-moni scheme long PMg i bin askim long ol despela coin.
U-Vistract fast money scheme, em i bin kirap long Bougainville, sampela yiar igo pinis, i bin putim despela request igo long mint.
PNG gavman i bin kamapim loa blong autlawim despela scheme long yiar igo pinis, tasol planti tausan pipal i bin putim moni blong ol igo long despela bisnis long wok longen bai oli ken kisim profit tasol i kam i nap nau oli wok long wet yet long kisim bek moni blong ol.
Wanpela man husat i tok em wanpela Director blong Foreign Affairs, i bin toktok wantaem despela Singapore mint, na em i laikim em long wokim kamap ol wan-Kina coin blong makim namba-wan yiar oa anniversary blong Kingdom of Papala em U-vistract i tok longen olsem independent state taim Gavman i kamapim loa blong autloim despela scheme.
Singapore i tokim pinis PNG Gavman long despela despela request na PNG otoriti i wok long glasim despela trabal long sapos oli ken putim sas long sampela laen.
Hai Komisina bilong Papua Niugini long Solomon Islands i tok, em i wari tru long ol tok-lukaut ol ibin mekim long ol PNG sitisen insait long Honiara.
Ol ibin mekim dispela tok-lukaut bihain long wanpela hit and run eksiden ibin kamap long rot na wanpela man bilong Solomon Islands ibin dai long en.
PNG ibin kamapim dispela birua.
Hai Komisina Ponabe Yuwa i tok, draiva bilong kar em ol i bilip olsem ibin kamapim dispela birua, i ronawei long Honiara, tasol ol ibin mekim ol tok-lukaut pinis long sampela sitisen bilong PNG bihain long dispela birua.
Mr Yuwa i tok, PNG bai lukluk long wanem gutpela askim bilong kompensesen i kamap bihain long dispela birua, tasol em bai inoken hamamas long ol pipol i mekim tok-lukaut na mekim-nabaut long ol sitisen bilong PNG.
United State Secretary of Stet- Colin Powell ibin holim ol toktok wantaim foren minista bilong Indonesia, Alwi Shihab insait long Washington.
Mausman bilong State Departmen- Richard Boucher itok- despela meeting ikamap bihainim ol tingtiong wari bilong America long ol heve bilong ol wok politic insait long Indonesia.
Ol itok ibin igat samopela gutpela samting ibin kamap insait long despela meeting.
Em i tok, Mr.
Powell ibin tokaut long sapot bilong America long ol raits bilong Indonesia long ol hap bilongen na ol rot em iwok long bihainim long pasin democracy.
Ol ibin makim despela meeting olsem gutpela sans bilong despela tupela bigman long bigpela wanpela narapela- bihain long Mr.
Powell ibin kisim despela wok- aninit long niupela gavman bilopng G-w-Bush.
Tupela ofisa bilong Bureau of Investigations bilong Amerika i go kamap pinis long Amerikan Samoa long mekim wok-painim long ol heve na trabel ibin kamap long yar igo pinis long Daewoosa Samoa fektori.
Ol ibin putim dispela Daewoosa Samoa fektori long han bilong wanpelareciever bihain long ol bikpela heve ibin kamap namel long ol wokmanmeri na pait ibin kamap long peles bilong wok long yar igo pinis.
Ol dispela ofisa bai givimaut ol samting ol i painimaut long en, igo long Dipatmen ov Jastis bilong Amerika.
Ol dispela ofisa bilong American Bureau of Investigations i kisim pinis ol ripot bilong polis long dispela heve na tu, ripot bilong pait ibin kamap, ripot bilong kampani ibin holim bek kaikai bilong ol wokmanmeri, ripot long kampani ibin rausim wanpela lokal loya long fektori na ol ripot bilong ol arapela heve na pasin bilong brukim loa.
Ol man blong wokim loa blong kantri i wanbel long askim bai oli mas holim wanpela spesal miting blong national assembly, blong fosim President Wahid i bekim ol toktok oli sutim long em olsem, em ino ronim gut kantri.
Australia Embeseda Ric Smith i tok ol toktok nau i wok long kamap long Jakarta em long lidasip tasol, na i tok ol bai save long bihain-taim blong President Wahid long mun Augus.
Helt Dipatment blong Papua New Guinea i tok aut long ol nupela kandim long HIV-AIDS long kantri olsem, emi wok long go antap yet.
Richard Dinnen i ripot olsem, Port Moresby i kamap namba wan gen wantaim bikpela moa namba long ol nupela lain i kisim Hiv-Aids.
HIV i wok long kamap bikpela hariap tru, stat yet long taim oli ibin painim long namba wan taim tru, long leit 80s.
Ripot em Helth Dipatmen ibin autim ino long taim igo pinis, wea i karamapim tripela mun long klostu pinis blong yiar 2000, i soim olsem, dispela sik i wok long kamap bikpela hariap tru, winim ol wok go het blong traim stopim dispela sik.
Igat nau Tri-Tausen-Foa-Handred-na-Tupela-Ten-Eit pipol husat igat pinis HIV, Wan-Tausen-Wan-Handred-na-Faivpela-Ten-Tri igat sik AIDS, na ikam inap nau, Tu-Handred-na-Foapela-Ten-Tu pipol ibin dai pinis long dispela sik nogut.
Klostu samting olsem seventi-pesen long ol nupela kandim, ol ibin painim long Port Moresby, tasol, kandim tu ibin go antap tru long olgeta Hailens Provins.
Igat bikpela wari nau, olsem, nain-pesen long dispela sik i karamapim sik i kalap long mama igo long pikinini, na dispela emi bikpela namba tru insait long Asia Pacific Rijin.
Wanpela samting i gutpela moa long dispela, em, kandim blong ol pamuk lain i sanap tasol long eit-pesen, wea i soim olsem, ol pamuk lain i save iusim moa kondom.
Indonesia, sapos ol trabal i bagarapim uniti blong kantri, oa ol provins i gohet long toktok long indipendens.
Long wanpela toktok blong em igo long ol soldia long wanpela treining beis long West Java, General Sutarto i bin tok militari inap gohet tasol long wok blong en long lukautim sekuriti wok insait long kantri, sapos ol trabal i winim strong blong polis.
Long taim blong President Suharto bipo, polis fos i bin wanpela han blong militari.
Tasol, stat long taim oli bin rausim Suharto long 1998, ami i bin wok long traim larim wok blong sekuriti insait long kantri long han blong polis, i tru em ino bin tokaut stret olsem, em bai noken mekim tu dispela wok.
Long wik i pinis, top sekuriti minista blong gavman i bin tok lukaut olsem, Indonesia i bungim ol kain heve em inap long burukim kantri.
Agrikalsa Minista blong New Zealand, Jim Sutton ibin tokaut long ol tingting oa loa blong stopim kain sik, oli kolim foot and mouth disease long kalap nambaut long ol enimal long kantri.
Mr Sutton ibin tokim Radio New Zealand olsem, stat long nau, bai oli glasim olgeta kain beg i kamap long kantri wantaim x-ray masin na tu ol dok ol i trenim pinis, long smelim ol blong painim dispela sik.
Em i tok long ol dispela plen olsem blong taitim na strongim gut sekuriti wok, na tu, em i tok, ol dispela loa bai i save stap oltaim, bihainim heve i kamap long dispela sik em i wok long kamap long ol enimal long hap blong Europe.
Ministri bilong Agrikalsa i save inspektim tasol 50 igo inap long 60 pesen long ol beg i kam insait long kantri na oli save painim samting olsem 88 pesen long ol mit, pipal i save haitim na bringim igo insait long kantri.
Long Britain, oli kilim indai pinis 90-tausen enimal, long wanem oli bin painim dispela sik, foot and mouth disease i stap long ol.
Nius i holim bai-eleksan!
Wanpela byelection insait long pacific ailen kantri biloong Niue insait long tripela wik, bai kamap long ples klia sapos Premier Sani Lakatani igat sapot yet bilong ol pipol long larim em i holim yet pawa.
Bihainim ripot bilong Niue Economic, result ikamap bihain long election long namba 31 de bilong mun March bai soim long ples klia-long laik bilong one thouand ol vota bilong Niue long wok bilong gavman insait long tupela yar ikam igo pinis.
Ol bai makim wanpela memba bilong parliment insait long despela byelection bilong kisim ples bilong Hima Takelesi usait ibin resain long kisim wok olsem High commissioner igo long New Zealand.
Tripela long ol candidate i soim laik long despela wok ibin tokaut olsem ol bai istap independence.
Ol despela lain ia em long Hunuki Humukitama, Bradley Punu na Kimray Vaha.
Ol despela tripela canidate ibin save toktok strong inolaikim wok bilong despela gavman nau.
Party, Terry Chapman ino tokaut yet long laik bilongen.
Nomination bilong despela byelection bai pas tumora.
Ol i bilip olsem Great Council of Chiefs bilong Fiji bai toktok na oraitim advais bilong en igo long Ekting Presiden tete, long wanem samting ol i bilip em i mas mekim nau, bihainim disisen bilong Court of Appeal em ibin sapotim mama-loa bilong 1997.
Sean Dorney i ripot olsem spesol mausman bilong Komonwelt Sekreteri Generel long Fiji ibin tok-lukaut long Kaunsil long save olsem Fiji nau i stap long kain taim we em i kolim olsem the cross roads.
Jastis Pius Langa, ibin mekim wanpela laspela bikpela wok na askim igo long ol chiefs long larim Fiji i go bek long constitutional rule.
Jastis Langa i tok, em ino ting olsem Presiden bai givim tok-orait oa wanbel long mekim ol kain samting em ino bihainim mama-loa bilong kantri.
Em ibin tok-lukaut olsem ol bikpela heve bai kamap long Fiji sapos ol i mekim ol samting em ino stret aninit long mama-loa, na tu, Fiji bai bungim ol strongpela mekim-save na tambu ikam long ol ovasis kantri na grup sapos ol i mekim olsem.
Ol paitkros namel ol yangpela lain insait long East Timor i mekim na tupela pipol idai pinis na i mekim planti ol hasples pipol na ol Aidwoka ibin igo hait insait long wanpela compaun aninit long ol wokwas biong United Nations.
30) ol haus na oli kukim daun pawa stasen bilong despela taun na bagarapim pawa saplai bilong taun.
Ol atoreti insait long Papua Niugini ibin tok-lukaut ken long ol pipol, long lukaut gut kerosin ol ibin miksim wantaim bensin na salim long not eria bilong kantri.
Ol kerosin ibin pairap na kamapim sampela moa bagarap long pipol, bihain long sampela long ol dispela kain birua ibin kamap long mun igo pinis.
Foapela pipol ibin dai na samting olsem 40 ibin kisim bagarap taim ol kerosin ibin pairap na kukim bodi bilong pipol, raun long Madang Provins long mun igo pinis.
Ol kerosin lam na kerosin stov bilong ol ibin pairap taim ol ibin wok long laitim ol.
Ol ibin luksave na tokaut olsem sampela kerosin ibin miks wantaim bensin na kamapim ol dispela pairap.
Narapela tripela pipol ibin kisim ol bagarap insait long ol dispela dei igo pinis long dispela sem eria.
B-P Australia ibin bringim dispela kerosin igo insait long PNG, tasol kampani i tok olsem dispela kerosin ibin miks wantaim bensin bihain long em ibin lusim Australia.
Ol investigesin long dispela birua i wok long go het yet.
Nau yet, planti handred ol sapota blong President blong Indonesia, Abdurrahman Wahid i bin bung arasait long presidensal pales long Jakarta.
President long noken lusim wok blong em.
Tete president i bin pasim olketa wok, em oli bin makim bai stap insait long ol tete.
Long Fiji, Great Council of Chiefs i makim pinis Interim President, Ratu Josefa Iloilo, blong kamap president blong kantri ken.
Nogat man i bin vot agensim Ratu Josefa.
Oli bin makim tu ken Vice President, Ratu Jope Seniloli, blong kamap vais president, bihain long sampela chief i bin askim planti askim long wanem samting em i bin wokim long ku em i bin rausim gavman long mun Mei long yar igo pinis.
Ol ripot i tok Praim Minista Mahendra Chaudhry, husat oli bin rausim gavman blong en, i bin tromoi toktok sapos em i gutpela aidia long makim dispela man i kamap vais president ken, long wanem oli no bin toktok wantaim em long taim blong eleksan.
Aninit long section 90 blong 1997 Constitution, Great Council of Chiefs i save makim President na Vice President bihain long oli toktok pinis wantaim Praim Minista.
Radio Australia niusman long Suva i tok Council of Chiefs i statim pinis ken miting blong en.
Moa long wan-tausen Indonesia sumatin igo pulap long haus paliment blong kantri long Jakarta.
Ginny Stein i ripot olsem, ol dispela sumatin i bin mas igo long paliment long Mande, na tokaut long laik blong ol bai President Abdurrahman Wahid i mas risain.
Polis na ol sekuriti ofisal ino mekim wanpela samting blong traim pasim ol sumatin i go insait long paliment.
Moa long 2-tausen i bin stap insait long paliment ikam inap tede.
Tede, moa sumatin i kapsait igo long paliment na mekim namba blong ol sumatin long hap igo bikpela moa yet.
Ol toktok na askim bai President Abdurrahman Wahid i risain, igo bikpela moa yet long ol dispela wik i pinis, bihain long taim paliment i bin tokaut olsem, oli no hamamas long ol toktok olsem, em i bin stap insait long tupela korapt pasin blong paulim moni.
Tasol em i sakim tok blong ol na i tok, em bai no nap lusim rok blong president.
Mausman bilong Foran Affairs insait long Transitional gavman bilong East Timor, Jose Ramos-Horta, bai mekim faivpela-dei lukluk-raun long Japan, stat long Trinde.
Yohei Kono, na ol narapela foran ministri ofisa bilong Japan, long wanem samting East Timor i mekim nau long redi long independens na ol samting ol i mekim tu bilong kirapim na sanapim kantri.
Dispela wina bilong Nobel Peace Prize bai toktok tu wantaim ol memba bilong Diet oa palamen bilong Japan na ol mausman bilong Japan International Cooperation Agency.
1997, bai igo lukluk-raun tu long Hiroshima.
Wanpela navi balus blong America INO bin save na bomim ol soldia blong em yet insait long wanpela trening exercise long Kuwait.
Faivpela soldia blong America na wanpela blong New Zealand, i bin dai long dispela asua.
Ol ofisa blong Pentagon i tok, dispela FA-18 Hornet jet balus i wok long traim aut ron klostu long graun blong givim sapot long ol soldia, long long Kuwait, taim em i bin lusim dispela bom, antap oa klostu long dispela ples ol dispela soldia i bin wok long stap lukluk long en.
US Central Command i bin tok, em i tru, sikispela soldia i bin dai na i tok, na faivpela i bin kisim bagarap, em oli bin kisim ol igo long haus sik.
Gavman blong New Zealand i wok long askim long hau acting Major John McNutt, 27 krismas blong em, i bin dai.
Defence Minister, Mark Burton i tok, gavman i wok long painim aut long hau kain trening exercicse olsem i ken igo rong.
Dispela birua i bin kamap insait long wanpela multinational trening exercise we ol soldia long giraun i ken tokim war jet balus long bomim hap tru em oli tokim em toromoi bom long en.
Wanpela projek Australia i givim moni blong en blong stretim gut ol rot long Bougainville, bai gohet inap long pinis blong dispela yar.
Dispela projek i bin stat long 1999 na oli bin statim blong stretim gut ol bikpela rot long kostal eria blong Bougainville.
Ol kostal rot long Bougainville i nogut tru na i pasim pipal long igo raun long planti hap blong ailan.
Oli stretim gut pinis 300 kilomita long dispela rot.
Australia Aid Agency, Ausaid, i tok, dispela projek i makim wanpela bikpela sapot igo long Bougainville peace process na i halivim pinis long kamapim gutpela sidaun long ailan, bihainim woa em i bin kisim moa long tenpela yar.
Australia i wok long gohet long second Cricket test long culcuttra.
Jiom Maxwell i ripoot olsem India i bin bat ken long folow on, na foapela wiket i bin pundaon pinis, 4 for 254 V-V-S Laxman i bin scoim century.
109 not out.
India i bin lusim wicket blong Ramewsh, husat i bin aut taim Mark waugh i bin catchim em for 30, DAAS Trod long wicket blongem for 39 na Gillespie i bin cathcim favourite blong crowd Tendulkar, caught bihaen for 10.
Ganguly i bin sharim century partnership wantaem Laxman, na em i bin aut, bolwed McGrath for 48.
254, Laxman 109 na Dravid seven.
Ol tambu agensim Fiji bai stap yet.
Ol tambu blong Australia agensim Fiji bai stap yet taim oli wetim President Josefa Iloilo i tok klia moa long kain demokratik rot kantr bai bihainim.
Niusman Graeme Dobell i ripot olsem, Foren Minista Alexander Downer i tok miting blong Great Council of Chiefs i halvim em long pilim gut liklik.
Toktok blong Mr Downer i tok, em i klia ol Chiefs i wanbel pinis long sapotim tingting blong Court of Appeal olsem, 1997 Constitution i trupela as-loa yet blong Fiji, na Council i wok long askim nau long nupela eleksan bai kamap hariap.
Foren Minista i tok bai gutpela sapos President Iloilo i yusim dispela gutpela sans Great Council of Chiefs i givim em.
Mr Downer i tok President i mas kamapim ol bikpela tingting long wei blong kirapim bek demokratik na konstitusenal loa.
Em i tok sapos President i tokaut klia long wanpela rot blong bringim bek pasin demokrasi na gutpela loa na oda, Australia bai tingting gut ken long ol tambu blong en na givim ol kain halvim Fiji i laikim blong putim bek demokrasi.
Wanpela kot kes bilong wanpela meri bilong American Samoa long ol sas bilong emi trik nambaut na kamapim ol paul wok bai stat insait long Hawaii long wik bihain.
Ol lain Prosecution itok, ino bin igat kain program olsem, na em ibin wanpela autsait giaman na paul bisnis lain i trikim ol investa insait long Hawaii, bikples America, American Samoa, Japan na ol narapela hap.
Ol laen blong Oil kampany, B-P Australia i wok long gohet long lukluk long ol ples oa vilis antap long mauden long Papua New Guinea blong painim na kisim bek ol rong-mix kerosin.
Foapela pipal i dai pinis na 43 i bin kisim bagarap bihaen long kerosin em i bin mix wantaem petrol i bin pairap na kuiim ol long ol longwe vilis antap long north coast blong PNG long despela mun igo pinis.
BP Gneral manager long PNG Peter Diexman i tok toklukaut long last mun long pipal long despela rong-mix-kerosin bai oli noken usim, ino bin kamap long ol longwe ples, em blong go akmap long ol, i nap wokobaut tupela wik.
BP Australia i wok long bungim ol claim long peim kompensesin-moni long pipal i bin indai na kisim bagarap, bihaen long em i bin tok em rong blongem long salim despela contaminated kerosin, em i bin kamap long bikpela depoe blongen long Madang.
Diezmann i tok em i hat long makim stret ples we despela rong-mix kersoin i bin kam tru longen, em ol vilis pipal i save baem long wan oa tupela litre-kontaina.
Chaudhry ino hamamas!
Mahendra Chaudhry, husat oli bin rausim em olsem Praim Minista blong Fiji, i tok, pasin oli mekim long rausim em ino stret aninit long lo.
Sean Dorney i ripot olsem, Mr Chaudhry i tok, em i bin kisim pas ikam long ekting president blong Fiji tete long tokim em olsem oli rausim em pinis.
Mr Chaudhry i tok, pasin oli mekim long makim Ratu Tevita Monedonu ino stret aninit long mama-loa na ino stret aninit long lo.
Em i tok, em ino lusim yet ofis blong em.
Em i bin tok, em i wok long askim loia long wanem samting em bai mekim nau na bai wetim wanem samting i kamap insait long ol dispela dei ikam.
President blong Oceania Soccer Federation i tok welkam long tingting long Fiji i nap ken long strap insaet long Oceania World Cup qualifying tournemanet long mun April.
Confederation i bin tok kros long movim tournement igo long Suva, sapos Australia Gavman ino bin rausim ol tambu long ol sports i bin putim long Fiji.
Tasol, Australia Foreign Minista Alexander Downer i tok bai oli rausim ol despela tambu long sports na em i kliarim rot long Fiji long gobek insaet.
President blong Oceania Soccer Confideration, Basil Scarsela i tok em gutpela result.
Redio Fiji i bin ripot olsem, oli makim pinis acting President blong kantri olsem nupela Prime Minister.
Sean Dorney i ripot olsem, Ratu Josepha Iloilo i statim pinis wok blong em long traim kirapim wanpela nupela gavman em bai traim long lukim kantri i stat bihainim ken Constitution blong 1997.
Redio Fiji i ripot olsem, Ratu Josepha Iloilo i bin makim tru Ratu Tevita Momendonu olsem nupela Prime Minister.
Ratu Tevita Momendonu i bin holim wok olsem Labour Minister insait long Mahendra Chaudry gavman.
Redio i bin ripot tu olsem, oli bin rausim Mr Chaudry long wanem, ino bin gat bikpela sapot long em insait long Palaman.
Em ino namba-wan taim long oli bin laikim Ratu Momendonu long holim wok blong Prime Minister.
Long mun May oli bin makim long holim wok inap long faivpela minute olsem em bai ken advisim olpela President Ratu Sir Kamisese Mara long pasim miting blong palaman.
Oli ting Mr Chaudry bai mekim toktok long wanem ol samting i wok long kamap long kantri, insait long wanpela nius-miting, tete long apinun.
European Union i bin holim wanpela mergency miting bihaen long despela sik long Foot and Mouth disease, oli bin painim long France.
Michael Brissenden i ripot olsem em namba-wan case long oli painim long mainland Europe.
Oli wok long poret na wei long despela sik i kamap long Europe, tasol nau, wari blong ol i kamap tru tru, long wanem oli tokaut stret pinis sikispela cattle oa kaw long wanpela farm long Mayene long northwestern France, oli bin testim ol na oli bin kamap positive oa i gat despela sik.
Ol despela cattle i bin stap klostu long farm husat i bin save kisim ol sheep blongen i kam long United Kingdom long mun February.
Oli kilim indai pinis olgeta sheep, na nau em klia despela sip i kalap pinis na nau oli wari olsem long ol despela de i kam bai oli painim sampela moa farm i gat despela sik.
Italy i tokaut pinis long em redi tu long wuas long despela foot and mouth disease bihaen long ol ofisa i bin painim foot and mouth anti-bodies long ol bulumakau, long soim olsem ol despela animal i bin expose long despela sik.
Long UK, oli bin painim pinis faivpela niupela case ken na nau em i gat pinis 188 i gat despela sik.
Great Council of Chiefs i wanbel long tokim President long luksave long 1997 constitution olsem em bekbone blong kantri yet olsem naCourt of appeal decision em i i bin kam aut tupela wik igo pinis i stret decision.
Tasol Sean Dorney i ripot olsem Council i laikim Interim Gavman, em Court of appeal i bin tok longen, em nongut gavman ao illegal aninit long 1997 constitution, i mas mekim wok olsem caretaker gavman yet igo inap long oli holim ol election.
Great Council of chiefs ino bin laik tokaut long wanem ol recommendation oa tingting em i bai i tokim President longen, taim em i bin pinisim miting blongen long nait.
Great Council of Chiefs i wanbel long bikpela decision Court of appeal i bin tokaut longen pinis, na em bai i noken toktok moa long rausim 1997 constitution.
Em i wanbel long oli mas pinisim laif blong Parliament na ol electioon i mas kamap hariap long wanem taim oli makim aninit long pawa blong despela mama-loa oa constitution.
Gavman i mekim wok olsem caretaker Gavman i nap election i kamap blong niupela Parliament.
Great Council of chiefs i laikim tu Constitution Commission em Interim Gavman i bin kirapim long gohet wantaem wok blongen.
Indonesia Foreign Minista, Alwi Shihab i askim pinis America long pinisim tambu em i bin putim long ol halivim blong military igo long kantri blongem, na toklukaut olsem despela tambu i kamapim heve pinis igo long Gavman blongem long wok blongen long stopim ol hap blong kantri io laik bruk lusim Indonesia.
Wanpela de bihaen long holim miting wantaem ol top Gavman ofisa, wantaem tu Secretary blong State, Colin Powell, Mr.
Shihab i tok em taim nau long wok-pren namel long tupela kantri long kamap strong ken bihaen long ol heve long struggle blong East Timor long kisim Independence we blut i bin kapsait na pipal i bin indai.
Shihab i bin tokim wanpela bikpela miting long wok-pren namel long Indoinesia na America, long American Congress olsem nau oli mas bringim bek despela bilateral military cooperation.
Gavman blong President Clinton, i bin stopim despela military aid blong america igo long Indonesia, bihaenm long ol Indonesia forces i bin stap insaet long ol pait em i bin kamap bihaenim East Timor vote long Independence long 1999.
Sival Eviesin Minsita bilong Nauru, Kinza Clodumar, bai bungim Sival Eviesin Sefti Autoriti bilong Australia long Fonde, bilong toktok long ol tambu ol ibin putim agensim Air Nauru.
Sival Eviesin Sefti Autoriti ibin rausim tambu long dispela elain long noken ron inap long tupela wik, long wanem ibin igat ol heve long ol wokman-meri na ol communication long intanesanel ples balus bilong Nauru.
Ssfti Autoriti bai was na sekim ol balus bilong Air Nauru em oli save go long Brisbane na skelim hamas ron tasol i ken go long Phillippines na South East Asia.
Clodumar itok dispela pasin long putim skelim hamas ron tasol oli ken mekim, ino stret na moa beta oli NO mekim long Nauru.
New Zealand i tambu pinis long ol kain kain mit ikam long Europe bihainim toksave olsem, sik oli kolim foot-and-mouth disease, em i save bagarapim ol enimal, i kamap pinis long France.
Minista blong Egrikalsa Jim Sutton i tok dispela tingting i bihainim tu sampela tingting poret olsem, Italy tu i gat dispela sik pinis.
New Zealand i baim pinis sampela liklik mit ikam long Europe.
Mr Sutton i tok, bihainim wari long foot-and-mouth diseas, ol bai mas galasim gut ol man meri husat i kam bek long lukluk raun long France, wankain tasol olsem oli save galasim gut ol man meri i kam bek long Britain.
Aste France i bin tok, em i tru oli painim pinis dispela foot-and-mouth long Europe, bihain long em i bin stat pastaim long Britain.
Fiji nau i gat nupela ekting Praim Minista.
Em i namba-tu praim minista bihain long ku i bin kamap long mun Mei long yar igo pinis.
Kevin McQuillan i ripot olsem, President blong Fiji i bin makimRatu Tevita Momendonu olsem ekting Praim Minista.
Tevita Monoedonu i bin wanpela Leba Minista long Chaudhry Gavman, na i bin ekting Praim Minista tu long sotpela taim long taim blong ku.
Em i no bin stap long palaman long dispela dei ku i bin kamap, na i bin wanpela minista tasol insait long kebinet blong Chaudhry, em lain blong George Speight ino bin kalabusim.
Em i bin tokim Redio Fiji olsem, bikpela wok tru blong em, em long bringim bek gutpela sidaun long Fiji.
Em i ting, interim gavman em militari i bin makim, bai risain tumora, olsem bai ken makim caretaker kebinet blong em yet.
Em i tok, em i bikpela samting long kantri imas gat nupela palaman na em bai edvaisim president tumora long pinisim palaman na askim long holim nupela elekson.
Tasol em i tok, em ino ting bai oli holim elekson inap long mun Ogas.
Long Melbourne, kot i mekim-save pinis long faivpela pipal husat i bin kukim wanpela fleg blong Indonesia Consulate.
Kot i putim ol long good behaviour bond oa oli mas stap gut na noken mekim trabel.
Dispela faivpela pipal i bin kukim dispela fleg long 1999, taim oli wokim protes agensim ol trabel Indonesia i kamapim long pipal blong East Timor.
Oli bin tokim kot olsem, oli no bin mekim rong, longwanem, oli bin bihainim rait blong ol aninit long mama-lo long tokaut long tingting blong ol long politik.
Tasol Mejistret i tok, oli bin rong aninit long ol sas oli sasim ol long en, na i tok em i wok blong lo long lukautim ol Consulate blong narapela kantri.
Loia, Marcus Clayton i bin tok arasait long kot olsem, em ino bin hamamas long kot ino luksave long toktok blong dispela faivpela pipal olsem, oli gat rait long autim tingting blong ol long politik.
Planti tausen sumatin blong Indonesia nau i pinisim wanpela sidaun protes blong ol long nesnanal paliman long Jakarta.
Moa long tu-tausen ol sumatin i bin statim sidaun protes long Mande, blong mekim President Abdurrahman Wahid i risain oa nesanal esembli i mas holim spesel miting blong salim em igo long kot.
Tete oli bin lusim palaman blong go bek long kempas blong Univesiti blong Indonesia, blong kisim sampela moa halivim.
Wanpela maus-man i bin tok olsem, ol sumatin i bin laik long lusim Palaman bipo ol sapota blong President i kamap na statim trabel.
Long Tude, planti handred ol sapota blong Wahid i bin holim wanpela protes arasait long presidensal pales na i bin tok, oli gat plen long muv igo long Palaman.
Wanpela study em navy blong America i bin wokim i painim olsem oli nap long winisim bek fishing bot blong Japan em submarine blong America i bin bamim na mekim em i go daon long solwara, long Hawaii long mun igo pinis.
Wanpela toktok em U-S Pacific Fleet long headkwata blongen long Pearl Harbour i bin givim aut i tok em bai i kisim samting olsem sikispela mun long kisim aut despela bot aninit long 610-metre solwara na em bai i kostim 80-million dola.
Nainpela pipal, em foapela long ol ol high skul sumatin, oli ting i bin indai bihaen long submarine, USS Greeneville i bin bamim despela sip taim em i bin laik go antap long solwara.
Ol Deep sea robot wantaem Camera ino bin painim bodi blong pipal aninit long solwara we despela sip i stap longen, tasol ol kandare oa famili blong ol pipal i dai i tok long askim strong long oli mas pulim winisim aut despela sip long solwara.
Wanpela court of inquiry igo long wanem action captain na boskru blong submarine i bin wokim nau i stap long namba-tu wik blongen.
Oli rausim pinis tupela sumatin long wanpela bikpela skul long Papua New Guinea bihain long oli bin bringim gan igat katres long en igo long skul.
Richard Dinnen i ripot olsem, dispela asua i bin kamapim wari long ol papa-mama, polis na ol autoriti blong edukesin.
Oli bin singautim ol polis igo long Korobosea International School long Port Moresby, we oli bin painim gan long tupela gred sikis sumatin.
Oli no save hau tupela i bin kisim dispela gan oa wanem as na oli bringim gan igo long skul.
Tasol dispela trabel i soim wankain pasin i bin kamap long skul long America.
Skul Bod i rausim pinis dispela tupela sumatin na polis i wok long traim long painim aut hau oli bin kisim dispela gan.
Polis i tok, bai oli sasim tupela.
Planti pipal i wok long kisim nating ol gan long Port Moresby, na planti long ol i stap long han blong ol kriminel, tasol bikpela namba blong pipal nau i wok long baim ol long usim agensim ol kriminal.
Tasol dispela pasin long kisim gan igo long skul, ino save kamap bipo, na dispela nau i kamapim bikpela wari namel long komuniti long Port Moresby.
Wanpela olpela komanda blong Papua New Guinea Difens Fos i tok ol tingting blong kamapim senis long fos, ino gutpela tingting tumas.
Ted Diro, husat i memba blong paliment nau, i bin nambawan komanda blong PNG Difens Fos.
PNG Cabinet i tok orait pinis long statim wanpela rifom progrem em igat long en wanpela tinting blong daunim namba blong ol memba blong en lusim 4-tausen igo daun long tu-tausen.
Mr Diro i tok taim em i tru sampela hap long dispela tingting i gutpela, tasol tingting ia i blong daunim namba na ino blong wokim gut Difens Fos bai kamap gut na i mekim stret kain wok Papua New Guinea i laikim.
Papua New Guinea Gavman i saspen pinis long ekting bos blong Tourism Promotion Authority blong kantri.
Gavman i bin saspen long Richard Kassman taim oli wetim wanpela wok-painim em i wok long painim aut moa long ol toktok olsem, ol kain paul wok i bin kamap long Authority.
Tourism Minista Samson Napo i tok em i wari long ol tokwin olsem ol paul wok i bagarapim pinis ol moni ikam long wanpela bajet em Authority Board ino oraitim yet.
Minista i tok em bai tokaut long wanpela investigation oa wok-painim sampela taim dispela wik, na Mr Kassman bai stap yet long saspensen inap long taim dispela wok-painim i givim ripot blong en.
Gavman redio stesin bilong Samoa itok- parlimen bilong Samoa bai bung tumora bilong makim wanpela niupela gavman.
15) ol independent memba bilong parlimen ino hamamas long despela, long wanem ol itok, oli girapim pinis wanpela coalition gavman wantaim Samoa National Development Party bilong lain opposition, em Tupua Tamasese Efi igo pas longen.
Stet redio itok- Head of State, Malietoa Tanumafili ibin askim long parlimen long holim meeting - bihain long oli tokaut pinis long election result.
India i putim berek long Australia kriket.
Long nius blong kriket.
Australia i bin wok long winim olgeta kriket Test.
Nogat narapela tim i bin nap long winim em.
Tasol nau, India i bin nap long winim Australia long ol Test blong tupela long Calcutta, long India yet.
India i putim berek pinis long longpela win blong Australia taim em i winim dispela tim long 171 runs.
Jim Maxwell i ripot olsem, India i bin boulim aut Australia taim sko blong ol i bin 212 tasol.
Dispela 212 i sot tru long 384 runs em oli bin laik kisim blong winim dispela Test.
Gavana blong Guam, Carl Gutierrez, igo bek pinis long Guam bihainim foapela de lukluk raun long Cairns, Australia.
Raun blong em ia i bin wanpela economic mission -- raun blong lukluk na toktok long ol wok bisnis.
Taim em i stap long Australia em i bin bungim ol lokal ofisal, lukim ol skul blong skulim save long lukautim ol turis na ronim ol hotel, insait long Taft University.
Lukluk blong em long dispela i blong painim aut wanem kain rot i stap blong halvim Guam.
Tingting blong bihain taim i olsem, Guam i ken kamap sista siti blong Cairns.
Kapten blong Japanese fishing bot Ehime Maru, em wanpela sabmarin blong America i bin bamim na mekim igo daun long solwara long mun i pinis, i bin tokim wok-painim blong American nevi long hau bot blong em i bin bagarap.
Kapten Hisao Ohnishi i bin tokim dispela wok-painim olsem, em ino bin gat taim long tromoi ol life raft oa gumi, tasol solwara i bin karim em lusim bot, taim sabmarin i bamim bot blong em long namba 9 de blong mun Febriaru, long Hawaii.
Kapten Ohnishi i tok em i trip na lukluk tasol taim bot blong em, Ehime Maru, i go daun long solwara bihain long samting olsem 5 minitna olgeta tenpela life raft oa gumi blong swim i bin bruk lusim bot na sut ikam bek antap long solwara.
Em i tok dispela i bin halvim ol pipol husat i stap laif nau.
Nainpela long ol 35 pipol husat i bin stap long bot, wantaim foapela sumatin, i lus yet stat taim blong birua long Februari 9, na oli ting oli mas dai pinis.
Sabmarin blong American nevi, nem blong en Greeneville, i bin igat 16 sivilian visita insait long en taim dispela birua i kamap.
Wanpela nevi investigeta i bin tok, ating dispela birua i bin kamap long wanem planti man tumas i bin stap long kontrol rum long dispela taim na oli pasim wok blong ronim sabmarin.
President blong Fiji, Ratu Josefa Iloilo, i tok nambawan bikpela wok blong caretaker gavman em long rereim wanpela nupela eleksan blong bringim dispela kantri igo bek long demokrasi.
Ratu Josefa aste i bin tokaut long dispela caretaker gavman em olpela praim minista Laisenia Qarase bai go pas long en.
Ratu Josefa i makim ken dispela gavman bihainim resignesin blong Ratu Tevita Momoedonu, man husat i bin holim caretaker praim minista wok inap tasol long wanpela de.
Em i bin tokim pinis President long dissolve oa pasim paliment redi long eleksan.
Ratu Josefa i tok em i bilip olsem, nambawan bikpela wok oli mas mekim nau em long go bek long pipol blong mekim nupela eleksan.
Em i tok dispela bai wanpela wei tasol blong stretim ol paul tngting namel long ol pati.
Em i tok dispela bai larim husat i laik kamap memba blong paliment blong go bek long pipol blong kisim rait blong kamap memba.
Ol dispela senis senis long gavman, i bihainim tingting blong Fiji Court of Appeal olsem, interim gavman i bin illegal -- oa i rongpela gavman aninit long loa long ronim kantri.
Na long ol narapela nius, Australia Foren Minista Alexander Downer i tok em bai wet na lukim wanem samting i kamap nau.
Mr Downer i tok em i hamamas long lukim olsem, President Iloilo i promis pinis long kamapim bek demokrasi aninit long 1997 konstitusen, tasol em i tok dispela wok bai slow - oa bai go isi isi.
Em i tok ol tambu Australia i gat agensim Fiji bai stap pastaim.
Ol toktok bai gohet tede moning blong pinisim wanpela trabal long hetkuota blong Papua New Guinea Difens Fos we sampela soldia i bin kisim ol gan na lokim ol yet insait.
Niusman Richard Dinnen i ripot olsem ol dispela soldia i lokim ol yet insait long hetkuota wantaim ol gan oli bin stilim long armoury oa ples blong putim ol samting blong pait long bareks.
Ol soldia i bin tokim ol sinia ofisa olsem, oli mekim dispela pasin bihain long oli harim olsem Australia bai salim ol soldia blong en igo long Papua New Guinea blong lukautim loa na oda, taim ol senis i kamap long PNG Difens Fos.
Insait long ol dispela senis, ol bai katim namba blong fos lusim 4-tausen igo daun long 2-tausen.
Ol sinis difens fos ofisa nau i wok long stretim toktok wantaim ol dispela soldia, blong traim na kolim bel blong ol bai oli givim bek ol samting blong pait na ol ki blong armoury.
Oli no bin ting yet bai kain trabal olsem i kamap bihainim ol toktok long katim daun fos.
Ol kain kain tokwin i wok long go raun long Port Moresby nau stat long taim toktok i kam aut long difens rifom long wik i pinis.
PNGDF Chief of Staff, Colonel David Takendu, i tok Gavman ino bin toktok wantaim Fos long ol rifom, olsem na nius long en i kamapim bikpela bel heve na belkros namel long ol memba.
Praim Minista blong Samoa, Tuilaepa Sailele, i tok Head of State i makim em pinis blong kamap nupela praim minista.
Dispela pasin blong Head of State i pulim bikpela toktok ikam long ol lida blong oposisen, husat i tok em i wanpela pasin nogut.
A-F-P nius ejensi i tok makim Tuilaepa long tok olsem Head of State i bin givim wanpela worent blong makim nupela praim minista, pastaim long paliment i sidaun nambawan taim tede bihainim eleksan long Mas namba-tu de.
Bipo, oli save elektim praim minista long secret ballot we ol 49 memba blong Fono oa Legislative Assembly, i save votim em, bihainim ol kain kain kempein na gris tok em i save kisim planti wik.
Tasol dispela taim, Tuilaepa i tok Head of State i makim em pinis olsem praim minista, bihain long em i bin soim olsem, Human Rights Protection Party blong em, em i ronim kantri, i holim 28 seats, we em i min em i klia olsem, em i holim majority oa planti seats moa.
A-F-P i tok aninit long wanpela senis i kamap long ol rul blong paliment oli kolim - standing orders em Human Rights Protection Party i bin kamapim, Head of State i ken makim tasol wanpela praim minista sapos em i kisim sapot blong planti memba blong Fono.
Solomon Islands palamen i bin redi long holim miting blong en aste, tasol oli sukurim taim ken inap long narapela wik.
Nesanel redio, SIBC, i tok makim gavman long tok olsem, dispela long wanem baset ino redi, na tu ol palamen memba ino bin kamap long Honiara.
Baset i bikpela samting, na astingting blong en em long givim paua long gavman aninit long loa, long ronim kantri bihain long taim oli makim em long mun June long yar igo pinis.
Oli ting paliment bai toktok tu long wanpela loa em bai givim amnesty oa marimari long ol lain combatants - pipol i save paitim wanpela narapela bipo.
Dispela emi wanpela long ol samting gavman i mas mekim aninit Townsville Peace Agreement.
World Weightlifting Championships bilong dispela yar, em oli bin laik holim long Nauru, nau oli muvim pinis igo long Guam.
Long 1998, ol i bin makim Guam long hostim dispela sempionsip.
Tasol, Oceania Weightlifting Presiden, Paul Coffa, i tok, sampela lain i bin autim tingting-wari na oli tok olsem, ol ino ting Nauru igat inap gutpela peles na gutpela samting bilong hostim gut dispela bikpela sempionsip.
Mr Coffa i tok olsem, bihain long ol i bin toktok wantaim International Weightlifting Federation na Guam National Olympic Committee, ol i bin kamapim tingting bilong muvim dispela sempionsip igo long Guam.
Sempionsip bai kamap long mun Oktoba.
Supreme Court long Canada i salim pinis tripela China man, husat oli bin konviktim oa salim ol long kalabus long bringim-hait 190 pipal long Canada long wanpela olpela na brukbruk sip long mun August 1999, i kalabus inap long foapela yiar.
Oli no bin kisim tokorait long bringim ol dispela pipal igo long Canada.
British Columbia Supreme Court Justice Sunni Stromberg-Stein i givim ruling olsem dispela tripela China man, YU HUA LI, HONG LING LIN na WEI QUING LIN, ol blong Fujian province, bai i stap kalabus inap long tupela yiar na tupela mun, tru oli bin stap kalabus pinis i nap long 19 mun.
Jas i bin tok, dispela taim oli givim long oli stap long kalabus bai i stopim husat pipal i wok long mekim dispela kain pasin long bringim-hait pipal, na tu, bai stopim ol narapela long wokim wankain pasin.
Long pinis blong mun Februeri, oli bin painim Li, Lin na Lin ibin rong long rediim na halivim long wok blong bringim moa long tenpela pipal igo insait long Canada na oli no bin gat ol pepa olsem passport na ol visa long travel oa wokabaut.
Gavman nius sevis bilong China i tok, foapela bom-pairap em ibin bagarapim ol haus bilong pipol insait long Shijiazhuang siti long northern China, em i wok na pasin-nogut bilong wanpela evil doer oa man-nogut.
China News Service i tok, ol dispela bom ibin pairap long kapital bilong Hebei provins, na ibin kilim na givim bagarap long planti pipol.
Xinhua niusagensi i ripot aste olsem 18 pipol ibin dai long dispela bom-pairap na dispela namba bilong pipol i dai pinis, ino senis inap long kolostu 24 haua.
Information Centre for Human Rights and Democracy long Hong Kong i tok, samting olsem 200 pipol ibin dai long dispela bom-pairap.
Ol tok-promis blong nupela Presiden na Praim minista long holim ol demokratik eleksin, i mekim Fiji long holim hope bai ol heve long politiks na sidaun blong pipal i nap pinis long planti mun, em ku long yiar igo pinis i bin kamapim, bai i pinis na pinis olgeta.
Sarere Niuspepa blong Fiji, Post, i ripot long ol selebresen, em oli laik holim blong strongim ken gutpela sidaun namel long ol Indian na Fijian kommuniti.
Presiden na Praim minista i bin stap long wanpela prea-miting long Suva.
Ol narakain tingting long politiks na ekonomi, namel long ol asples Fijian na bikpela lain Indian pipal, ibin halivim kirapim tingting long ku i bin kamap long mun Mei, em i bin rausim nambawan gavman long Fiji em wanpela Indian ibin go pas longen.
Ogas blong mekim Fiji i stap bihainim ken constitutional rule.
Indonesia i putim moa long tu-tausen soldia long wuas long bikpela Arun gas field long Aceh, bai Exxon Mobil i ken statim ken oil na gas operation blongen.
Planti trabal na pait i wok long kamap long Aceh provins long dispela taim.
Kodineting Minista blong Politiks, Sosel na Sekuriti Affairs, Susilo Bambang Yudhoyono i tok, oli bin tokim em olsem oli putim nautripela battalion na wanpela cavalry long wok long hap.
Wanwan Indonesian ami battalion i save gat samting olsem 650 soldia i stap long en.
Exxon Mobil i bin klosim operesen oa wok blong en long ol gas na oil field long stat blong dispela mun, long wanem ol independensrebel i bin laik kamapim trabal, olsem na oli bin poret na klosim operesen.
Dispela gas na oil field i save exportim liquified natural gas igo long ol market long Japan na South Korea, na em bikpela wok we Indonesia i save i kisim bikpela moni moa longen i kam long ol arapela kantri.
Yudhoyono i tok, oli wok long ofa long ol wokman long wokobaut wantaim ol soldia igo-kam, namel long ples blong wok na ol setelmen bilong ol.
Ol result nau i stat long kam in long despela Australia by-election long Ryan long Brisbane i soim olsem Australian Labor party i wok long go-pas.
Louise Willis i ripot olsem wanpela hawa igo insaet long kandim ol vot, ol fugure i soim eleven-percent two-party prefered swing igo long Labor long despela seat, em bifo oli bin lukim olsem wanpela safe seat blong Liberal party.
Oli klosim pinis poll oa vot long federal by-election long Queensland.
Ol vota long dispela seat long Ryan long Brisbane, ibin vot tede long huast man oa meri bai i kisim ples blong olpela Liberal M-P na olpela Defens Minista, John Moore.
Louise Willis i ripot olsem oli lukim dispela poll olsem test long kain leadership style blong Praim Minista John Howard na Federal Labor lida Kim BeazleyOl risalt long ol polling booth bai i kamap insait long liklik taim tasol nau.
Ol polling blong kisim tingting blong pipal i wok long soim olsem Labor long nambawan taim tru insait long 50 yar, bai i winim dispela by-election.
Maski wanem risal i kamap, dispela poll bai i soim-aut hau plantiAustralia pipal bai vot long Federal eleksin bilong Australia em bai i kamap long pinis blong dispela yiar.
Papua New Guinea Gavman i mekim disisen pinis long noken gohet wantaem ol senis oa rifom long Defens Fos bilong kantri.
Richard Dinnen i ripot olsem dispela disisen i kamap bihainim protes em ol soldia wantaim gan i bin holim long Defens hetkwata long Port Moresby long dispela tripela de igo pinis.
Insait long wanpela toktok em oli bin givim aut, Praim Minista Sir Mekere Morauta i tok, ol senis oa rifom em Commonwealth Eminent Persons group ibin toktok long wokim, bai i noken kamap.
Ol dispela senis oa rifom, i gat longen, plen bilong katim namba blong ol soldia long 50 pesen.
Dispela tasol i bin kamapim dispela protest long Murray Bareks we samting olsem 100 soldia ibin stilim ol gan long armoury oa ples blong ami long storim ol gan na banisim ol yet long ol kwata bilong ol.
Nau long dispela taim oli wok long stap yet.
Sir Mekere i tok, em i save long wari blong ol soldia na tru em bikpela samting long wokim ol senis long Defens Fos, tasol sapos em i gat ol heve olsem trabal i ken kamap longen, em bai i noken larim ol heve na trabal i kamap long ol dispela sanis oli laik wokim.
Ripot i tok olsem, spika bilong Indonesia Palamen ibin kamapim tingting olsem Presiden Abdurrahman Wahid i mas mekim ceremonial wok tasol olsem head of state na larim vais presiden bilong em i ronim kantri.
Megawati Sukarnoputri, orait dispela iken halivim long pinisim ol heve bilong politik i wok long kamap nau long kantri.
Em i tok olsem, ol strongpela toktok na tingting em i wok long kamapim nau bilong rausim Presiden, iken brukim-nabaut pipol na kamapim bikpela heve, maski sapos em i kamap aninit long loa, na dispela iken kamapim pait-koros namel long pipol na kamapim dai bilong planti pipol.
Presiden Wahid i wok long sakim planti strongpela toktok ikam long ol birua bilong em long em i mas pinis-wok na larim Megawati i kamap lida, bihain long Indonesia palamen ibin korosim em long nambawan dei bilong mun Februeri.
Palamen ibin korosim Presiden Wahid, bihain long ol ibin sutim tok long em long stap insait long tupela financial scandal oa rong-pasin we sampela lain ibin paulim moni.
Wanpela lapun man bilong Japan, em ol i tok olsem, ibin kamapim-bikpela video games bisnis bilong Sega, na bihain lukim ol narapela birua games olsem Sony na Nintendo, i winim ol, i dai pinis long Japan.
Isao Okawa, na krismas bilong em ibin 74 yar taim em ibin dai.
Wanpela mausman bilong kampani i tok, Mr Okawa, husat i presiden na siaman bilong dispela video game kampani, ibin dai long sik bilong heart oa leva long wanpela hausik long Tokyo.
Sega i tok, em bai pinis long wokim Dreamcast console, tasol bai go het long wokim ol gems bilong Sony PlayStation 2 na Game Boy Advancebilong Nintendo, na ol i ting olsem bai kampani i lusim moa long 368 Million Dola insait long fiscal year em i pinis long namba 31 de bilong mun Mas.
Human Rights grup, Amensty International itok, ol pasin bilong hangamapim na kilim nambaut, pulim kalapusim nating na givim pen na bagarapim sidaun bilong ol pipol, i wok long gohet yet insait long Indonesia, na gavman ino mekim sampela samting hariap bilong kamapim ol senis.
Amensty iwok long tingting long bringim despela heve bilong bagarapim siduan na ino luksave long raits bilong ol pipol insait long Indonesia, igo long meeting bilong United Ntaions Human Rights Commission long Geneva long Mande.
Amensty itok, pasin bilong bagarapim sidaun bilong ol pipol i nogut tru insait long Aceh na Irian Jaya, we ol lain i sapotim indipendens long hap i bin kamapim ol trabel.
Amesnty bai askim Commission long salim wanpela lain bilong mekim ol wok painim igo insait long despela ol pasin nogut bilong kilim ol pipol na ba bagarapim sidaun bilong ol pipol igo insait long despela tupela distrik.
Despela grup iwok long toktokt tu long Commission bilong girapim wanpela intanesanel penal kot, bilong sasim ol despela lain oli sutim tok long ol long bagarapim sidaun biong ol pipol insait long East Timor, pastaim long emi kisim indipendens.
Quarantine na Inspection Service bilong Australia iwok long tingting yet long sapos em iken tokorait long oli rausim ol kago antap long wanpela sip bilong Korea, em iwok long igo sua nau long wanpela sipbris bilong Queensland.
Ol lain i save wok long sipbris ibin toksave long despela lain, bihain long oli painim aut olsem, igat ol hap pipia bilong mit, grain oa wheat na ol hap graun i pas nambaut long ol steel oa aen, em despela sip, Kensho, i karim.
David Finlayson bilong Australia na Quarantin Inspection Service itok, oli wok long holim yet ol kago insait long quarantin igo inap long taim oli kamap wantaim tingting long sapos oli mas klinimgut ol despela pipia oa long sipbris.
Nau yet, oli rausim pinis ol masin bilong wok long ol fam em oli usim ol pinis antap long wanpela sip bilong Britain, em ibin go sua long sipbris bilong Melbourne.
Oli wok long poret nogut ol despela masin ol mas usim pinis long ol hap graun long Britain we despela sik nogut bilong enimal oli kolim, foot-and-mouth disease i kamap bikpela long en.
Quarantin na klinim ol gut pastaim.
Praim minista bilong Australia, John Howrd i tok, gavman bai ino nap mekim wanpela samting long despela tingting bilong ol lida bilong ol kantri i save kamapim oil long daunim mak bilong oil oli save kamapim.
Prais bilong petrol bai go antap bihain long OPEC i bin tokorait long daunim mak bilong oil oli save kamapim long 1 milian barel blong wanwan de.
Howard i tok maski prais bilong oil igo antap oa ikam daun oltaim, prais bai ikam daun long wan na haf sent long wanwan lita.
Tasol tasim em i autim tingting wari long despela tingting bilong OPEC, Mr.
Howard i tok em ino nap senisim tingting bilong OPEC.
Em i tok emi ting ol OPEC yet bai kisim heve long dispela tingting blong en.
Praim minista itok em ino nap pasim OPEC na lida bilong oposisen Kim Beazly bai ino nap mekim wanpela samting longen tu.
Australia PM i wari long bikpela wok tumas oli givim long PNG Gavman.
Praim Minista blong Australia, John Howard, i bin tokaut olsem, em i wari long lukim ol taraipela wok oli laikim Papua New Guinea Gavman i kamapim long Difens Fos blong en.
Mr Howard i tok em i toktok pinis wantaim Sir Mekere long dispela heve, na i tokim Sir Mekere olsem, PNG Gavman i ken yusim General Michael Jeffery blong Australia long halvim em i kamapim rifom long militari.
Mr Howard i tok Australia bai lukim wanem kain trabal sampela lain i laik kamapim agensim konstitusenel otoriti blong PNG Gavman, olsem bikpela samting nogut.
Em i tok em i save i gat ol kain kain heve i stap insait long dispela difens rifom progrem, na i tok Australia i ofa pinis long dispela.
Tasol em i tok dispela halvim blong Australia bai kamap long kain wei we em bai mas respektim soveriegnty na independence blong Papua New Guinea.
Liberal i daunim liklik mak blong Labour vot long Ryan bai-eleksan.
Mak blong vot em Australia Labor Party i bin wok long go pas long en insait long Ryan bai-eleksan long Queensland, nau i go daun liklik, tasol pipol bai mas wet sampela de pastaim long save tru long husat i winim eleksan.
Kendidet blong Australia Labour Party long dispela bai-eleksan, Leonie Short, nau i go pas tasol nau long 299 winim Liberal Party kendidet, Bob Tucker.
Ol ofisa blong Electoral Commission i kandim ppinis samting olsem 2-tausen-7-handret long olgeta 9-handret-na-50-tausen vot pipol i bin putim bipo na bihain long taim blong vot i bin stat.
Long kain sistem oli kolim two-party preferrence, Labor i gat 50-point-tu pesent blong vot, taim Liberals i holim 49-point-8 pesent.
Na Liberal kendidet Mr Tucker i bin tokaut long bikpela hamamas blong em long kempein blong Liberal pati, long wanem em i tok, maski em i bin hat, oli bin nap yet long winim bek planti vot long Labour.
Ol ripot i tok pait i kirap ken antap long Guadalcanal long Solomon Islands.
Guadalcanal em i wanpela provins blong Solomon Islands em sival-woa i bin wok long bagarapim.
Siaman blong Solomon Islands Peace Monitoring Council, Sir Peter Kenilorea, i tok ol memba blong kaunsel i wok long traim painim aut sapos dispela ripot, em i tok pait i kamap ken long hap oli kolim, Weather Coast long sauten sait blong Guadalcanal, i tru o nogat.
Ol ripot i tok ol gan i bin pairap taim ol militan na polis i sutim wanpela narapela.
Ol Papua New Guinea soldia husat i wokim protes long Murray Barracks long Port Moresby, ino laik pinisim protes blong ol -- maski oli fosim pinis Gavman long rausim wanpela rifom progrem blong Fos.
Papua New Guinea niusman Richard Dinnen i ripot olsem, ol dispela soldia i bin stilim ol gan long Murray Barracks armoury long Trinde na bihain, lokim ol yet long ami hetkuota na wokim protes ikam inap tede.
Aste long nait, Gavman i bin harim tok blong ol na rausim rifom progrem.
4-tausen memba igo daun long 2-tausen.
Ol soldia i bin bungim Difens Fos Komanda tede, na oli tok ol bai noken pinisim protes inap long taim gavman i raitim dispela promis blong en long pepa, na Kebinet i bekim ol narapela wari oli bin tokim Difens Minista long en bipo.
Praim Minista Sir Mekere Morauta i tok, em ino tru olsem em i bin harim tok blong ol soldia, na i tok, em i rausim rifom blong pasim ol politikal grup i yusim dispela trabal long Murray Barracks blong halvim ol yet.
Japanese bot long mun Februari.
Dispela tingting i blong larim Petty Officer Patrick Seacrest long tokaut long wanem samting em i bin lukim long taim blong dispela birua, na i noken poret.
Em i bin tokim ol investigeta bipo olsem, em i bin save olsem wanpela bot i bin stap klostu, tasol em ino bin nap long salim toksave igo long Commander Scott Waddle long wanem ol sivilian i bin blokim rot blong em.
Oli ting Petty Officer Seacrest bai sanap long aie blong wok-painim long Mande.
Dispela sabmarin, nem blong en, Greeneville, i bin bamim dispela Japanese bot long Februari 9, taim oli traim kain kwik muv oli kolim rapid surfacing manuever.
35 pipol antap long bot nau i lus yet na oli ting oli dai pinis.
Greeneville i bin ogat long en 16 sivilian taim dispela birua i kamap.
14) pipol idai pinis insait long ol pait namel long ol gavman soljia na ol rebel insait long Aceh Provins bilong Indonesia.
Ino long taim igo pinis, Gavman bilong Indonesia i bin tokaut long ol plen bilong en long putim ol polis na soljia long hap bilong daunim ol trabel.
Ol despela lain ibin wok long pait bilong mekim Aceh i kamap wanpela Islamic stet - stat yet long 1970.
Lain bilong gavman na ol rebel ibin kamapim pinis sampela peace tok, bilong pastaim pastaim ol pait.
Tasol ol despela trabel long hap ino pinis yet, we samting olsem 300 pipol idai pinis long despela yar.
Ol bagarap em sik nogut blong ol enimal oli kolim foot-and-mouth i kamapim long United Kingdom, bai mekim ekonomi blong en i lusim samting olsem 24-point-57 bilian American dola.
Dispela mak blong moni UK ekonomi bai lusim, i sanap makim 1-point-1 pesent blong GDP oa gross domestic product.
Em i kandim wantaim ol moni ol fama na saplaia bai lusim, bikpela prais tumas blong ol kaikai, na moni ol turis bisnis bai lusim.
Centre blong Economics na Business Research i tok, mak blong ol moni bai oli bin ting kantri bai lusim, i bin go nogut olgeta stat long dispea mun.
Em i tok lukaut tu olsem, ol bagarap bihainim dispela trabal bai gohet yet long yar bihain, na bai rausim narapela 5-point-73 bilian dola long Gross Domestic Product.
Australia gavman ibin tokaut long givim sampela moni moa igo long ol bulmakau fama long northern New South Wales, usait ibin bungim ol heve long ol haiwara ino long taim igo pinis.
Ol bai givim ol dinau igo long ol fama igo inap long 15-thousand dolla bilong oli baim ken ol kaikai bilong ol cattle na stretim gut ken ol eria na pasture or graas despela haiwara ibin bagarapim.
Deputy praim minista John Anderson itok- ol fama bai kisim sampela moa moni ken long wanem -planti bilong ol fama ibin bungim bigpela heve taim oli kamapim ol senis insait long dairy industry.
Ol fama na ol liklik bisnis pipol ibin bungim heve long despela haiwara igat rait kisim ol halavim aninit long Natural Disaster Relief Arrangements na ol iken kisim dinau igo inap long 113-thousand dolla na bekim bek wantaim liklik win moni tasol.
BHP na Billiton bai bung wantaim!
Bikpela Australia kampani, BHP, bai bung wantaim wanpela kampani blong Britain oli kolim Billiton.
Dispela tupela bikpela kampani bai sanap bung long wanem oli tok, ol samting i wok long senis long wei blong ronim bisnis raun long wold.
Niusman Adrian Thirsk i ripot olsem, pastaim long tupela i bung wantaim, oli mas kliarim pastaim ol samting wantaim ol shareholder na stretim ol loa blong kain bung olsem.
Lain oli kolim - Australian Competition and Consumer Commission oa A-triple-C, i ting klostu em bai kisim ol toksave pepa ikam long BHP na Billiton long dispela tingting klostu.
Blong nau, bos blong BHP, Paul Anderson, i tok dispela aidia i wanpela gutpela aidia.
Long pinis blong yar bihain, Paul Anderson bai givim wok blong en olsem bos blong BHP igo long Brian Gilbertson blong Billiton.
BHP long em i save kamap planti long ol samting na insait long ol kantri.
Oli ting Fiji Caretaker Cabinet bai kisim wanpela plan long miting blongen tede, blong nupela eleksen em i mas kamap long kantri.
Ofa Kaukimoce i ripot olsem bai oli givim despela plan long namba-wan miting blong Caretaker gavman, em i bin mekim tok-promis long wok blong kantri long wik i go pinis.
Despela plan i hap long ol toktok oli bin holim wantaim ol Gavman loia long Suva aste, blong tokim Cabinet long wanem ol samting bai oli mekim na wanem taim bai oli makim blong eleksen.
Ol Gavman loia i givim tingting olsem, bai gutpela sapos oli givim writ oa tokorait blong eleksan long namba-10-de blong mun Julai blong eleksen em bai kamap long 27 Augus.
Tasol, oli mas makim pastaim wanpela bos blong Eleksen, pastaim long oli ken putim writ blong eleksen.
Long nau, Walter Rigamoto i wok olsem Acting Supervisor blong ol eleksen.
Kebinet bai i toktok long despela plen pastaem long em i ken kamapim wanpela tingting.
Israel Praim mMnista, Ariel Sharon, igo kamap pinis long Washington pastaim long wanpela miting wantaim President bilong America, George W.
Pastaim long en, Mr.
Em bau bungim president long tunde opastaim long emi raun igo long New Yoirk long trinde bilong istap insait long United Nations.
Ol itok niupela gavman bilong America i rere long givim inap taim long Mr.
Sharon long statim ken ol toktok wantaim Palestine.
Macedonia i redi nau long woa, bihain long defens ministri ibin tokaut olsem em i stat pinis long singautim na rediim army reserves bilong en long bekim ol pait na trabel ol rebel bilong Albania i kamapim.
Wanpela mausman bilong Defens Ministri bilong Macedonia i tok, ami i stat long bungim ol infantry soldia bilong en, tasol long dispela taim ol i wok long rediim tasol ol memba bilong army reserves.
Em ino bin tokaut stret long hamas soldia tru ol ibin singautim ol igo long bareks.
Ol ofisa i ting olsem ami bilong Macedonia igat samting olsem 20-tausen ground troops oa soldia.
Ol spesol polis bilong Macedonia ibin wok long pait wantaim ol ganman bilong Albania long arere bilong Tetovo taun, long not wes eria bilong kantri, we planti Albanian pipol i stap long en.
Dispela niusagensi i tok, olgeta sistem i wok gut yet.
Taim ol i statim final descent long 220 kilomita, ol i ting olsem dispela space station em ibin wok inap long 15 yar, bai bruk-nabaut na paia, taim em i kamap long atmosphere bilong dispela graun, long samting olsem namba 23 de bilong mun Mas.
Ol i ting olsem ol hap-pipia bilong dispela space station bai pudaun long South Pacific, long bikpela solwara namel long New Zealand na Chile long Saut Amerika.
Ol i ting samting olsem 20 ton long dispela space station em heve bilong en inap long 137 ton, bai noken paia.
Wok blong ol kampani husat i save wokim ol nupela haus long Australia i bin go daun bikpela tru stat long 1983 ikam inap nau.
Michael Rowland i tok planti samting i kamap ken blong soim olsem, tru tumas, dispela bisnia i daun.
Mak blong kirap blong ol nupela haus i bin bikpela tru long South Australia na Victoria, taim A-C-T, New South Wales na Tasmania i bin gutpela liklik.
Ripot i tok, sampela samting i wok long kamap insaet long Papua New Guinea Difens Fos blong rausim Gavman blong Praim minista, Sir Mekere Morauta.
Richard Dinnen i ripot olsem, i luk olsem wanem samting i wok long kamap nau long ami, i blong fosim Gavman long bungim wanpela vot-nogat-bilip long gavman.
Despela heve i bin stat olsem liklik protest tru long Murray Barracks, tasol nau i wok long kamap bikpela igo long ol narapela ami bareks, we ol soldia long Taurama Barracks arasaet long Port Moresby na long Goldie River, i wok long tokaut long sapot blong ol long protest.
Nau oli wok painim aut olsem, sampela laen politisan i stap insaet long despela trabal na oli wok long kontrolim, long wanem as-tingting blong ol em long rausim Sir Mekere na gavman blongem.
Bikpela wari long nau em, nogut despela protes igo long olgeta hap.
Praim Minista i tok em ino tru olsem em i wok long harim tok tasol blong ol soldia, em i tok em i wok long lukluk na skelim wari blong ol.
Em i tok em wari nogut sampela lain i tanim dispela trabal igo kamap wanpela politikal trabal.
Tru sampela long ol soldia husat iwok long protest long Murray bareks i tok tingting blong ol i kamap long peaceful wei, tasol ol narapela i wok long mekim ol narakain pasin.
Papua New Guinea Kabinet i wanbel na sapotim tingting blong Praim Minista long stopim ol bikpela sanis long PNG Defence Force.
Richard Dinnen i ripot olsem oli bin stopim ol refom bihaenim ol trabal em i bin kamap insaet long Defence Force.
Praim minista i mas pinis long wok insaet long sevenpela de.
Sampela lain soldia bilong Papua Niugini i wok long holim yet ol gan na protes insait long Port Moresby tete long moning, maski ol ibin fosim gavman long rausim ol senis ol ibin laik kamapim long Defens Fos.
Praim Minista bilong Papua Niugini ibin askim ol dispela soldia long givim bek ol gan bilong ol na pinisim dispela protes.
Insait long wanpela toktok em ibin rekodim long lokal televisen stesin nius, Sir Mekere Morauta i tok, em ibin harim wari bilong ol dispela soldia i wok long protes na bai noken go het wantaim wanpela plen bilong katim 50 pesen long namba bilong ol soldia long Defens Fos.
Sir Mekere i tok, ol dispela soldia i wok long holim yet ol gan ol ibin stilim long Murray Bareks, nau iken givim bek ol dispela gan.
Tasol, ol tokman bilong ol dispela soldia ibin tokim ol Defens Fos komanda olsem, ol bai noken givim bek ol dispela gan, igo inap long taim Praim Minista i putim toktok bilong em long pepa na givim ol, na tu Kebinet i bekim ol tingting-wari ol soldia ibin putim igo long Minista bilong Defens.
Praim Minista ibin tok, em ino tru olsem gavman ibin poret long militeri na harim tok bilong ol.
Em i tok, em i rausim dispela polisi bilong kamapim senis long Fos, long bringim bek stability na pasim ol lida long noken usim dispela heve long Murray Bareks long pilai politik.
Oli makim pinis de we President blong Indonesia, Abdurrahman Wahid bai kam lukluk raun long Australia na New Zealand.
Siaman blong Australia-Indonesia Institute, John Reid, i tok bihain long em i bungim President long opis blong em, olsem Mr Wahid bai wokim dispela lukluk raun long namba-5-de blong mun Epril.
Mr Reid i tok taim em i kam lusim sikispela de lukluk raun long Australia, President Wahid bai go long Canberra, Melbourne, Sydney na Darwin.
Bihain em bai go long Wellington, kapital blong New Zealand.
Ol wokbung namel long Indonesia na Australia i bin go nogut bihain long taim Australia i lidim ol United Nations peacekeepers igo insait long East Timor, bihain long taim pipol long hap i bin vot long indipendens long mun Augus, 1999.
Oli save pasim ken ol plen blong President Wahid long kam lukluk raun long Canberra, maski em i bin miting pinis wantaim Australia Praim Minista John Howard long ol bikpela bung long ol narapela hap long wold.
Royal Australian Airforce itok, em i wok long hope long painim femili bilong wanpela pailot husat ibin dai long Papua Niugini long 57 yar igo pinis.
Ol ibin painim ol bun bilong Flight Sergeant Stewart Drakes na tripela arapela airmen insait long wanpela Beaufort Bomber em ibin kres long north east coast bilong bikples Papua Niugini.
Bai ol i planim ol wantaim full military honours long mun Mei.
Flight Sergeant Drake.
Mr Scott i tok, bai ol i go het long traim painim ol arapela Australain em ol ibin listim ol olsem missing in action.
Australia i wok long traim kisim gutpela toksave long ol nius ripot olsem, wanpela Solomon Islands patrol bot em Australia i bin givim, i bin yusim gan blongen long sutim wanpela vilis long wes kos blong Guadalcanal.
Australia Hai Komisin long Honiara i tok, Australia i bin givim dispela patrol bot long Solomons wan-ten-tu yar igo pinis.
Wanpela tokmeri long Canberra i tok oli save olsem pairap blong gan i bin kamap long wik i pinis long taim polis i bin mekim wanpela wok agensim ol militan.
Tasol, Solomons Assisatant Commissioner blong polis operesin Wilfred Akau i tok nogat operesin olsem bin kamp.
Ol health Otoroti long French Polynesia i stap sambai long wanpela sik em oli no klia longen em i kilim dai pinis tupela pipal na klostu long tripela ten arapela pipal long Tuamotu archipelogo, em i stap wan-tausan kilomita igo long north east blong Tahiti i bin sik longen.
Wanpela toktok i kam long French Polynesia gavman i tok despela sik i bin kamap long Napuka, wanpela liklik ailan group, em sampela handrtet pipal tasol i save stap longen.
Tupela man i dai pinis long aninit liklik long wanpela wik, tupela wantaem i bin sik long pekpek wara, oli bin wok long traut na oli bin paimim i hat long pispis.
Planti long ol i bin kisim marasin na go bek.
Fuavai, i risain pinis long wok bilong em.
Dispela Komisina ibin givim toksave-pepa bilong em bilong pinis-wok, igo long Gavana Tauese Sunia, sampela haua bihain long House of Representatives ibin sakim nominesin bilong em bilong holim dispela wok.
Tripela memba tasol ibin sapotim Teo long vot bilong ol, na 15 memba ibin vot egensim em long holim dispela wok.
Mr Tauese i tok, sampela memba bilong Haus ibin statim wanpela kempen em i egensim Mr Teo.
Oli ting Fiji Caretaker Cabinet bai kisim wanpela plan long miting blongen tede, blong nupela eleksen em i mas kamap long kantri.
Ofa Kaukimoce i ripot olsem bai oli givim despela plan long namba-wan miting blong Caretaker gavman, em i bin mekim tok-promis long wok blong kantri long wik i go pinis.
Despela plan i hap long ol toktok oli bin holim wantaim ol Gavman loia long Suva aste, blong tokim Cabinet long wanem ol samting bai oli mekim na wanem taim bai oli makim blong eleksen.
Ol Gavman loia i givim tingting olsem, bai gutpela sapos oli givim writ oa tokorait blong eleksan long namba-10-de blong mun Julai blong eleksen em bai kamap long 27 Augus.
Tasol, oli mas makim pastaim wanpela bos blong Eleksen, pastaim long oli ken putim writ blong eleksen.
Long nau, Walter Rigamoto i wok olsem Acting Supervisor blong ol eleksen.
Kebinet bai i toktok long despela plen pastaem long em i ken kamapim wanpela tingting.
Long dispela taim New Zealand i tokim pinis Commonwealth Secretariat, em ino rediim yet long rausim ol tambu long ol wok oli bin kamapim agensim Fiji.
Wanpela de pastaem long Commonwealth Ministerial Action Group miting i kamap long London, Foreign Minista blong New Zealand, Phil Goff i raitim pinis pas igo long Commonwealth Secretary General, Don McKinnon blong autim wari blong New Zealand gavman.
Long pilai cricketIndia i wok long bat gut long day tri long despela namba-tri ia third test agensim Australia.
Australia long fist ining blongen, oli bin scorim 391.
Das i stap long 84 na Laxman 59, na Tendulkar na Ganguly na David ino holim bat yet.
Australia Coach John Buchanan i tok em ino bin gutpela long oli lusim seven wicket for 65 long first session long second day.
United Nations Environment Agency i statim pinis wanpela bikpela project blongen em bai i kostim planti million dola, blong halivim long wok blong lukautim gut ol coral reef long wol, we i nap long sixty-percent i wok long bungim bagarap.
U-N Environment program, i tok em i gat ol scintifik evidence i wok long soim olsem ol coral reef long ol kantri long wol, i wok long indai oa pinis nating.
Ol bagarap long ol reef, em ples blong ol fish samting long solwara, i wok long kam long overfishing, ol kain developoment wok long nambis na wara oli wok long over-usim ol marasin na ol narapela kain pollution.
International Coral reef Action Network, bai i kisim twenti-million dola long wok wantaem ol lokal community raon long wok blong lukautim ol coral reef area em bai oli makim long wol.
Solomon Islands na Indonesia.
Fiji caretaker gavman i toksave pinis olsem, kantri bai holim eleksan long namba-27-de blong mun Augus.
Fiji i bin lusim gavman em pipol i bin elektim bihainim demokratik pasin, insai tlong wanpela ku long mun Mei.
Long stat blong dispela mun, Court of Appeal blong Fiji i bin sapotim tingting blong lower court olsem, interim gavman em i bin kirap bihainim ku, i bin illegal oa ino stret aninit long loa.
Australian Quarantine and Inspection Service ibin slekim ol rul bilong en na larim sampela animal products ol ibin tambuim, bihain long foot and mouth disease ibin kamap long ol arapela kantri.
Ms Stanton i tok, sampela tambu i stap yet na bai ol inoken rausim ol, igo inap long taim ol scientist i givim advais olsem dispela sik bai inoken kam insait long Australia.
Oli pinisim pinis wanpela bung exercise blong ami blong Australia, New Zealand, New Caledonia na France, em i kamap long New Zealand.
Tasmanex, em i wanpela giaman pait namel long ami blong rijon na ol nevi fosis, we ol frigates oa navi sip, helikopta, jet balus na wanpela anti-submarine destroyer i stap insait long en.
As-tingting blong dispela exercise em blong bungim wantaim ol soldia blong tripela kantri, maski wanem kain tok-ples blong ol.
Em i namba taim Navi blong France i stap insait long wanpela kain exercise olsem wantaim navi blong Australia na New Zealand.
Wanpela Guadalcanal militant lida, Harold keke i tokim pinis Solomon islands Gavman em ino laik stap long ol toktok yet, i nap oli stretim ol heve namel long pipal na ol lida blong Guadalcanal,.
Askim blong Mr.
Keke na ol sapota blongem i stap long tupela pas, em oli bin raitim igo long namba-tu oa Deputy Praim minista na chiarman blong Peace Monitoring Council.
Em i tok i kam i nap nau em ino kisim yet copi blong Townsville na Marau peace agreement.
Lida blong ol militant group i tok taim em i lukim ol, em bai i ken skelim tingting em yet long sapos ol despela agreement i gutpela oa ino gutpela long ol Guadalcanal pipal.
Long Victoria, wanpela state blong Australia, wanpela saplai blong gas long state, em Esso-BHP, em wanpela tasol i papa long en, bai bruk, sapos oli statim wanpela nupela Bass Strait drilling project.
Dispela projek, em bai kos 400 million dola, em wanpela wokbung namel long Origin Energy na Australian Worldwide Exploration.
Dispela projek bai kamapim tu wan-tausen ol wok blong ol manmeri.
Sapos Federal na State gavman i givim tok oraet long dispela projek, bai oli stat saplaim gas igo long Victoria, long 2004Managing Director blong Australian Worldwide Exploration, Bruce Phillips i tok, dispela projek bai halivim blong stretim kain heve oli bin bungim long gas long 1999 taim asua i bin kamap long gas long Esso-BHP plant.
Governor blong Northern marianas, Pedro tenorio i tok oli wok long mekim ol samting blong winim sapot blong American Parliament long noken sapotim loa em bai i lukautim Federal immigration loa em bai i karamapim Commonwealth oa northern Marianas.
Energy na natural Resouces komiti, em Mr.
Murkowski i chairman longen.
Despela bill i toktok long oli wok isi isi na pinisim CNMI guest woka program, na long mekim olgeta American citizen lon go insaet long local sector workforce.
Em i toktok tu long kamapim ol sanis long ol wok long local ekonomy, na daonim namba blong ol guest woka, techiical halivcim na long gohet long program long wan bung wantaem local gavman.
Ol Papua New Guinea soldia i bin wokim wanpela riot oa kirapim pait insait long wanpela pablik miting long Murray Bareks long Port Moresby.
Oli bin rereim dispela miting, em samting olsem 400 soldia i bin kam long en, blong pinisim wanpela protes em ol soldia i wokim bihain long stilim ol samting blong pait long wik i pinis.
Tasol Richard Dinnen i ripot olsem Difens Minista Kilroy Genia tasol i bin kamap long dias - bet blong toktok - blong kisim ples blong Praim Minista, Sir Mekere Morouta.
Ol soldia i bin kirap na ron igo long bet blong toktok.
Oli paitim ol niusman na ol narapela pipol husat i bin stap lukluk, na Richard i tok, oli bin stilim televisen tape na wanpela two-way redio blong ABC, na oli tok lukaut long paitim em.
Sampela long ol i bin karim ol hap aen paip.
Ministas Genia i bin ronawe na ino kisim bagarap na oli ting nogat man i kisim bagarap.
Bihain ples i stap isi ken, oli burukim miting na ol soldia i wok long tok yet olsem, oli laikim wanpela miting yet wantaim Praim Minista.
Na nau tu, planti tausen sumatin i bin wokim wanpela protes mas igo long opis blong Papua New Guinea Praim Minista, husat i wok long hait dispela taim.
Oli protes agensim ol ekonomik rifom.
Ol sumatin i laik bai Praim Minista Sir Mekere Morauta i raus, na tu oli mas rausim ekonomim rifom progrem em World Bank na International Monetary Fund i sapotim long kantri.
President blong Student Council long Papua New Guinea univesiti, Augustine Molonges, i tok ol sumatin i redi long givim wanpela petition oa pas long praim minista, em i askim bai oli mas rausim dispela rifom na em tu bai mas raus.
Ol ibin cremate-im oa kukim pinis bodi bilong wanpela soldia bilong New Zealand em wanpela woa-balus bilong America ibin kilim long Kuwait insait long wanpela trening eksiden.
Ol ibin cremate-im bodi bilong dispela ami ofisa wantaim full military honours, insait long wanpela seremoni insait long Christchurch long New Zealand.
Major John McNutt ibin dai, taim em i wok long wuas long wanpela desert bombing exercise bilong America, kolostu long boda bilong Iraq.
Faivpela soldia bilong America na tupela bilong Kuwait ibin dai tu long dispela eksiden.
Praim Minista bilong New Zealand Helen Clark ibin tok-strong long America i mas givim kuik sampela gutpela ansa long hau na dispela eksiden ibin kamap.
New Guinea Cabinet i givim tokoraet blongen na wanbel long decision blong Praim Minista sir Mekere Morauta long stopim ol reform oa sanis em oli bin laik wokim long Defence Force.
Oli bin stopim ol reform long kamap long PNG Defence force long wanem ol despela heve i bin kamap long ol soldia i bin kisim ol gun na i wok long protest long barrack blong Defence force.
Sir Mekere, husat i bin chairman long Cabinet miting asde, we oli bin sapotim decision blongem, na nogat wanpela i bin agenisim decison, nau i wok long askim long ol soldia husat i wok long holim olgan na protest long Murray Barracks long Port Moresby long givim bek ken ol gun em oli bin stilim long Defence force armoury oa ples blong storim ol gun.
Praim minista long pinis long wok blongem insaet long sevenpela de.
Long dispela taim Australia Praim minista, John Howard, i tok em i tokim stret pinis Sir Mekere olsem Australia stap blong givim strongpela sapot longem.
Howard i tok tru, em samting blong PNG Praim minista long stretim despela heve, tasol em i tok Australia i sapotim constitutional elected Gavman.
Papua New Guinea long save gut olsem pipal raon long wol bai i laikim bai oli mas respect long constitutional otoroti blong democratic elected gavman long mekim wok blongen long ronim kantri.
Balus kampany blong Tonga, Royal Tongan Airlines i givim aut pinis namba-wan public statement blongen, we em i toksave long bikpela moni em i lusim long wok em i bin mekim na oli groundim oa stopim ol balus long wok.
Airline i tok i nap nau long tupela yiar, em i wok long bungim heve long mekim wok blongen na i wok long lusim moni long wanem prais blong fuel i wok long go antap na tu charge oa taxis long compliancena certification i stap antap tru.
New Zealand Civil Aviation Otoroti i bin groundim jet-balus long wanem oli gat heve long compliance oa aviation loa long wok bihaenim.
Wanpela tokman blong Airline, i tok em i statim pinis wanpela plan long long peim bek dinau, long wokim gut ol service long ol domestic rout na em bai i dilim international service blong Air New Zealand bai ol international service i stap yet.
Despela statement i tok Rotyal Tonga Airlines, i bin rausim tu namba-tu oa deputy general manager na chief executive ofisa blongen.
RTA ino toktok long sapos em bai i statim bek ken olgeta service tasol em i tok despela Auckland to tonga Service bai i stat ken long namba-tu de blongmun April.
Solomon Islands polis i tok, ripot ino tru olsem oli bin usim wanpela Solomons patrol bot long firim ol gun blongen igo long wanpela vilis long West Coast blong Guadalcanal.
Australia Foreign Affairs Department i bin tok asde, High Commission ofis blongen long Honiara i wok long painim aut gut long ol ripot long oli bin usim despela patrol bot long pait.
Pacific patrol bot igo long Solomon islands, 12pela yiar igo pinis.
Wanpela mausmeri long Canberra i tok oli save olsem despela gunfire i bin kamap long lastwik long wanpela polis operation agensim wanpela trabal laen.
Tasol, Solomons Assistant Commissioner of police operation, Wilfred Akao i tok ol despela ripot INO tru.
Council of Trade Unions blong Australia i tok, wanpela bekim blong ol bos blong ol kampani long dispela askim bilong ol long peim 28 dola long wanpela wik, ino stret na ino soim marmari.
Chamber of Commerce na Industry blong Australia i bin tokim national wage case hearing long Melbourne olsem, apim blong pei imas nap tasol long ten-dola, na oli mas givim tasol long ol woka isave kisim minimum wage.
Ol trabel namel long ol pipol, ibin kalap igo long narapela taun insait long Central Kalimantan provins bilong Indonesia.
Ol atoreti i tok, samting olsem 700 settlers oa pipol bilong Madura ibin ronawei long ol haus bilong ol long Kuala-kapuas, bihain long ol asples Dayak paitman ibin laitim paia na kukim ol haus bilong ol.
Ikam inap nau, inogat bikpela pait na trabel i kamap long dispela eria, olsem ol narapela trabel ibin kamap pastaim na samting olsem 500 pipol ibin dai long en insait long tupela arapela taun, Sampit na provinsal kapital, Palangkaraya, long Central Kalimantan.
Ol ibin salim moa soldia igo long dispela taun na ol gavman ofisa i tok, ol i kontrolim pinis ol trabel i kamap long hap.
Indonesia President, Abdurrahman Wahid, i ofa pinis long givim marimari long wanpela politisen blong West Papua oa Irian Jaya, husat i save laikim provins long bruk lusim Indonesia, sapos kot i painim em i rong yet long kirapim ol trabal blong bagarapim kantri.
Dispela politisen em long Chief Theys Eluay, hetman blong pro-independence Papua Presidium Council.
Oli bin arestim Mr Eluay long mun Disemba, wantaim foapela narapela sinia ofisal, insait long Jayapura, kapital blong Irian Jaya.
Oli bin sasim ol long samting oli kolim subversion -- bikhet pasin agensim gavman -- na sapos kot i painim ol i rong, ol bai nap kalabus inap long 20 yar.
President Wahid i tok oli mas bihainim yet loa blong lukluk long ol sas agensim ol dispela pipol, tasol sapos kot i painim ol i rong, em bai noken larim Chief Eluay igo long kalabus long wanem em i gat respekt long dispela man.
President i tok em ino stretim tingting yet wanem samting bai kamap long ol narapela lida oli bin arestim ol.
Ol kantri long wold i putim aie ken long Fiji, wantaim tripela intanesenel miting i kamap long dispela wik long galasim na wuas long kain politik i kamap long dispela Pasifik ailan kantri.
Wanpela bung-miting bilong African, Carribean na European Union Joint Parliamentary Assembly i wok long go het nau Gabon insait long Africa, long lukluk long wanem kain tambu ol iken putim long Fiji.
Long narapela hap, Commonwealth Ministerial Action Group i holim miting nau long London, na 57th Session bilong Commission on Human Rights i holim miting insait long Geneva, na dispela tupela miting bai toktok tu long ol heve bilong politik i kamap nau long Fiji.
Wanpela memba kantri bilong Komonwelt grup i tok, em ino redi long rausim ol tambu ol ibin putim long Fiji, igo inap long taim ol i holim pinis generel eleksin.
Komonwelt i mas salim wanpela strongpela message oa toksave igo long Fiji long tingting-wari bilong en long nupela caretaker gavman ol ibin makim long Fiji, we em i ting, ol ino bin kirapim aninit long mama-loa.
Dispela grup ibin saspendim Fiji long ol kaunsil bilong Komonwelt long mun Mei long yar igo pinis.
Australia i tokaut long bikpela sapot blong en long PNG Gavman.
Australia i tokaut pinis long bikpela sapot blong en long Gavman blong Sir Mekere Morauta long Papua New Guinea.
Praim Minista, John Howard i tok, Australia i stap redi olsem wanpela pren husat i save halivim kantri, longwanem, em laik lukim gutpela sidaun i kamap namel long ol pipal blong Papua New Guinea.
Commonwealth Ministerial Action Grup itok, long noken larim yet Fiji long kam bek long Commonwealth Council ov Ministers, inap oli bringim bek ful democrasi long kantri.
CMAG i bin mekim dispela tingting long pinis blong tupela dei miting em i bin pinis long London aste nait.
CMAG i bin tok long pinis blong miting olsem, em i mekim tingting long wuas gut long samting i wok long dispela Pacific island kantri.
CHOGM i holim miting long Australia sampela taim long dispela yiar, Fiji bai gat pinis wanpela gavman pipal i vot long en na em i nap stap ken long Commonwealth olsem wanpela ful memba.
CMAG i bin tok welkam long ol samting i kamap long politik long Fiji, tasol ol minister i pilim olsem, caretaker gavman blong nau, imas soim tru tru olsem, em kamapim ful democrasi long Fiji.
Defence Minister blong Indonesia, Mohammad Mahfud i tok, ol soldia blong gavman bai kamapim kuik wanpela bikpela military operation long province blong Aceh.
Em i bin mekim dispela toktok long Jakarta, wanpela dei bihain long ol rebel i bin sut long gan long tupela helikopta i bin wok long karim Energy Minister blong Indonesia na grup blong em, long Aceh.
Ino gat bagarap i bin kamap long ol na dispela ol helikopta i bin nap long pinisim ron blong ol.
Long wik igo pinis, Gavman i bin tokaut olsem em kamapim liklik military operation agensim ol rebel na oli bin putim sampela moa solidia igo long Aceh.
Trabel i stap yet namel long gavman na ami long Papua New Guinea, bihain long Praim Minista Sir Mekere Morauta ino bin laik bungim ol rebel soldia blong toktok.
Ol soldia i holim gan, i wok long gohet wantaim protes long Murray Barracks long Port Moresby.
Ol rebel soldia i tok bai oli noken pinisim protes blong ol na givim bek ol gan, inap long taim Sir Mekere yet i promisim ol long noken igo het wantaim ol tingting long daunim namba blong ol soldia.
Ol soldia i bin wok long holim miting tete, na ol samting i stap isi long dispela taim, tasol oli apim wok blong sekuriti raun long taun.
Oli bin tokim ol wokman-meri long Palaman Haus, long igo long ol haus blong ol, bihainim ol tok-win olsem, ol soldia oa sumatin bai holim wanpela protes long dispela hap.
Taim krisis i gohet, bisnis komuniti i tok lukaut olsem, em i kamapim pinis heve long trade na i luk olsem heve bai kamap tu long kina.
Ol skyhawks woa balus blong New Zealand bai wokim giaman pait.
Royal New Zealand Airforce i tok faifpela Skyhawk woa balus blong en bai mekim ol giaman pait tede long apinun, maski wanpela balus blong en i bin pundaun bagarap long nambis blong Perth long Western Australia.
Man husat i bin pailot blong dispela balus, Lieutenant Phillip Barnes, i bin kalap lusim dispela A-4 woa balus orait tasol, liklik taim bihain long em i bagarap na i laik pundaun long solwara.
Oli wok long painim gut yet wanem samting i bin rong na mekim dispela balus i pundaun, tasol Air Force na Praim Minista, Helen Clark, i tok ol dispela jet woa balus i sef.
Oli bin pasim pastaim ron blong ol dispela balus inap long 24 aua bihainim dispela bagarap aste, tasol Air Commodore John Hamilton i tok, dispela Skyhawk i bin pundaun bagarap bihain long taim pailot i bungim heve na ino nap kontrolim em.
Pailot i bin wok long traim balus ia long spit moa moa yet na mekim ol kain trik taim em i pundaun.
Na nau tu, Foren Minista blong New Zealand, Phil Goff, i tok gavman blong em i wari long kain pasin em sampela memba blong Papua New Guinea Difens Fos i mekim, we oli laik bagarapim PNG Gavman em pipol i bin elektim aninit long loa.
Aste long nait, Mr Goff i bin toktok wantaim Foren Minista blong Papua New Guinea, Bart Philemon, na tede em i tok dispela mutiny oa trabal insait long difens fos blong kantri, inap bagarapim wei blong wok bihainim konstitusen.
Em i tok dispela pasin we sampela soldia i laik kirapim pait na bagarapim samting, inap tasol long bagarapim ol wok blong ronim Papua New Guinea na pasim ol ekonomik na sosal divelopmen wok.
Mr Goff i tok intanesanel komuniti bai noken hamamas long lukim kain pasin we sampela lain i laik rausim PNG Gavman, na kain pasin em inap bagarapim demokratik wei blong mekim wok.
Ol ibin mekim strongpela toktok long ofis bilong Fiji Presiden long wanem, em ino bin autim wanpela kopi bilong legal advice oa toksave bilong ol loya, em ol ibin raitim na givim igo long Presiden Josefa Iloilo.
Ol advais bilong makim caretaker gavman em Laisenia Qarase i go pas long en, i stap tu long dispela advais-pepa.
Niusman Ofa Kaukimoce i ripot ikam long Suva olsem Solicitor Generalbilong kantri ibin askim long wanpela kopi bilong olgeta legal advice ol ibin raitim pinis, olsem bai em iken toktok long en long wanpela miting bilong ol gavman loya.
Ripot i tok, ol i koros na ino hamamas long dispela samting em ofis bilong Presiden ibin wokim.
Ol i tok, ol ino laikim bai advais bilong ol igo long Kebinet i luk narakain long advais ol ibin givim long Presiden.
Nesenel Redio i ripot olsem ofis bilong Presiden ibin givim wanpela liklik summary tasol bilong dispela legal advice, em ibin tokaut long Ratu Josefa Iloilo ibin makim Laisenia Qarase olsem caretaker Praim Minista na ol ino bin putim rul long husat pipol em iken makim olsem ol minista bilong em.
Bai em i givimaut ol dispela writ bilong eleksin, taim ol wok-redi bilong generel eleksin i pinis, na ol i ting olsem dispela bai kamap long mun Julai oa Ogas long dispela yar.
Praim Minista John Howard i tok pinis olsem em bai sapotim dispela singaut bilong givim moa moni.
Mr Truss i tok, ating bai Australian Quarantine and Inspection Service i mas go het long sekim na galasim ol pipol na ol samting ikam long arapela kantri, inap long longpela taim.
Em i tok, ating dispela foot na mouth disease insait long Britain na Europe bai kamap bikpela moa yet, na i luk olsem Australia bai i noken hariap long rausim ol tambu bilong en.
President Gloria Arroyo blong Philippines na Vice President Teofisto Guingona bai lukluk raun long China long dispela yiar, blong traim stretim ol bel koros i wok long stap namel long tupela kantri.
Dipatment blong Foren Afes long Manila i tok, President bai lukluk raun long Shanghai long mun Oktoba.
Tasol, Vice President husat i holim wok tu olsem Foreign Secretary bai igo long China long mun May.
Wanpela maus-man i tok, ol dispela lukluk raun bai larim Manila long holim nupela toktok blong stretim ol bel-koros i stap longpela taim pinis namel long tupela kantri.
Dispela tupela kantri i wok long koros long ol eria blong South China Sea.
Long wik igo pinis, navi blong Philippines i bin go antap long ol fishing bot blong China klostu long Scarborough Shoal.
Oli bin kisim ol pis long ol na rausim ol dispela bot long eria.
Tupela kantri wantaim i bin wokim protes long dispela trabel.
Wanpela scientist em i save wok long Australia, i stap nau long Rarotonga long Cook Islands long go het wantaim ol wok long wanpela projek bilong wuas long sea level na climate change insait long South Pacific rijon.
Dokta Chalapan Kaluwin, i bilong Australian Marine Science and Technology em ofis bilong en i stap long Canberra.
Dokta Kaluwin ibin wok longpela taim long South Pacific Sea Level and Climate Monitoring Project na ol i save gut long em insait long ol kantri, raun long Pacific.
Ino longtaim igo pinis, envairomen ripot bilong United Nations ibin tok-lukaut long levol bilong solwara i wok long go antap, na ol dispela reading bai larim ol long redi gut long ol sotpela na longpela senis bai kamap long climate.
Ol soldia blong Australia ino nap go insait long PNG.
Praim Minista blong Australia, John Howard, i tok ol heve em oli mekim ol rebel soldia blong Papua New Guinea Guinea i kamapim pait na trabal aste, i samting blong PNG Gavman long stretim.
Tasol em i tok, Australia Gavman bai wuas long wanems amting i wok long kamap long kantri.
West Papua indipendens lida, Chief Theys Eluay, i tok em ino save long tingting blong Indonesia President Abdurrahman Wahid long givim marimari long em sapos kot i salim em igo kalabus.
Lida blong Indonesia i bin tokaut long dispela ofa dispela wik, taim Australia media i bin toktok wantaim em.
Chief Eluay i wok long kamap orait liklik bihain long oli bin wokimprostate surgery long em long Jakarta haus sik.
Em i wanpela long faifpela memba blong Presidium husat bai go long kot long mun bihain.
Oli bin sasim ol long subversion -- bikhet pasin blong bagarapim gavman.
Oli bin lusim foapela long ol poroman blong em long wik i pinis, na bai oli wetim kot i stap.
Oli bin holim ol long rumgat stat yet long yar igo pinis.
Indipendens lida blong West Papua i laik bai oli noken gohet wantaim kot-kes agensim em, bihainim ol sas olsem, em bin kamapim bagarap long kantri, na i tok, oli mas rausim ol dispela sas long em.
Chief Theys Eluay i tok tu olsem, em ino save long ol tingting blong President long givim marimari long em, sapos oli bin painim em i rong long ol dispela sas.
Long Monday, President Abdurahman Wahid i bin tokim wanpela nius lain blong Australia olsem, em i gat respek long Chief Theys Eluay na em bai noken larim em igo kalabus.
Oli bin pulim kalabusim Theys Eluay long December, wantaim fopela narapela blong Pro-independence Papua Procidium Council.
Chief Eluay husat i wok long stap long hospital long Jakarta i bin tok olsem, oli no tokim em yet long dispela tok marimari blong President na i bin tok ken long oli mas rausim ol sas blong em.
President Wahid i tok pinis olsem, em bai noken tok oraet long ol dispela askim blong Chief Eluay long givim independence long West Papua, tasol em i promis long givim spesel autonomi.
Australia i save lukautim ol asylum seekers oa refuji insait long ol detention centres, em i wanpela samting bilong sem long en.
Insait long wanpela toktok long Murdoch University long Perth aste long nait, olpela Praim Minista Malcolm Fraser ibin tok, ol i save lukautim ol dispela asylum seekers insait long ol detention centres olsem ol kriminal, maski ol i save givim refugee status long moa long 90-pesen long ol, bihain long ol i galasim ol gut.
Mr Ruddock i tok, inogat ol refuji i stap long ol detention centres bilong Australia na Mr Fraser ino bin kisim ol stretpela toktok long dispela heve.
Niusman Richard Dinnen i ripot olsem Praim Minista Sir Mekere Morauta ibin wanbel long kisim ol tingting-wari bilong ol dispelasoldia igo long Kebinet na bekim ol toktok na askim bilong ol insait long tripela dei ikam.
Ol mausman bilong ol soldia ibin bungim Praim Minista Sir Mekere Morauta long haus bilong em tete long apinun na givim em wanpela list igat ol demand oa strongpela askim bilong ol i stap long en.
Tasol, i luk olsem Praim Minista bai painim i hat long stretim na bihainim tupela long ol dispela demand oa askim bilong ol soldia.
Wanpela, em long singautim-bek nesenel palamen long holim miting na narapela, em long rausim olgeta defence attaches bilong ol narapela kantri, i stap nau long Papua Niugini.
Praim Minista ibin wanbel long kisim dispela tingting-wari bilong ol soldia, na ol dispela soldia i redi nau long givim bek ol gan, em ol ibin kisim long Murray Bareks long wik igo pinis.
Ol bai givim bek ol dispela gan, tumora long moning.
Dispela trabel kolostu i pinis nau, na ol ibin stretim long Melanesian Way oa pasin, na Praim Minista i tok dispela em i wanpela gutpela sign.
America Sekreteri blong Stet, Colin Powell, i tok welkam pinis long China Vais Premia Qian Qichen long kamap blong em long Washington, we tupela man wantaim i tok, ol toktok blong ol bai kliarim sampela eria em tupela kantri i holim ol narakain tingting longen.
Long ol toktok pastaim long wanpela Stet Dipatmen miting, Mr Qian i tok tupela kantri inap stretim ol ol narakain tingting oli gat sapos oli lukluk gut long wei ol iken toktok na stretim ol narakain tingting, em bai larim ol i wok gut longpela taim.
Powell i tok tu olsem, igat ol eria we oli ken wanbel na bung long toktok longen, olsem long ol wok-moni.
Hetman blong United Nations, Kofi Annan, bai traim long putim nem ken blong holim dispela wok inap long narapela faifpela yar.
Mr Annan i bin tokim wanpela nius kivung long United Nations olsem, em bai putim nem blong em ken long dispwela wok, pastaim long taim blong em i pinis long 31 de blong mun Disemba.
Em i tok i gat plant samting yet i stap blong wokim.
Nambawan Presiden bilong New Caledonia ibin risain, moa long wanpela yar bihain long em ibin kisim dispela top politikal wok long dispela teritori bilong France.
Mayor bilong Noumea.
Jean Leques i wanpela bikpela memba bilong RPCR, pati em ino laikim independens, na em ibin kamap nambawan Presiden bilong New Caledonia bihain long ol eleksin long 1999.
Ol dispela eleksin ibin bihainim Noumea Accord bilong 1998, em i larim ol long kirapim wanpela gavman igat moa otonomi long New Caledonia.
Tasol, pati em i laikim independens, FLNKS, i holim foapela long ol 11-pela wok insait long Kebinet na Mr Leques ibin painim dispela sistem i hat long ronim.
Long tupela wik igo pinis, ol ibin elektim em ken olsem Mayor bilong Noumea na em i stretim tingting long holim dispela wanpela wok tasol.
Mr Leques ibin tokim wanpela nius konfrens olsem, em i pilim olsem em i wok long lus-tingting long ol samting siti i laikim tumas, na givim planti taim tumas long narapela wok bilong em olsem Presiden.
Kongres bilong New Caledonia bai holim miting long namba-3 deibilong mun Epril long elektim wanpela nupela presiden.
Wanpela long ol Indo-Fijian politikal pati blong Fiji, em long National Federation Party, i tokaut long bikpela hamamas blong en long harim caretaker gavman i makim de pinis blong eleksan.
General sekretri blong pati, Attar Singh i tok oli gat wankain tingting wantaim caretaker gavman long bringim bek pasin demokrasi long Fiji kwiktaim.
Mr Singh i tok em i bikpela samting nau sapos caretaker gavman i rausim lao em i tambu long wokim ol miting blong politik oli kolim emergency decree, blong larim pipol i stat holim ol miting.
Ol kantri long Pacific i wuas long skai na kilaut taim taraipela spes stesin blong Russia oli kolim, Mir, i pundaun long Pacific solwara.
Russia bai stiarim Mir igo pundaun long wanpela hap blong Pacific solwara we samting olsem 27 27 fishing bot i stap long en dispela taim.
Mir bai buruk na pundaun igo insait long South Pacific long samting olsem 0620 UTC tede, Fraide, 15 yar na wan mun bihain long taim Soviet Union i bin sutim em igo antap long skai.
Russia misin kontrol i bin statim laspela countdown, na nau i gat 24 aua tasol nau i stap.
Em i tok Mir nau i kamap long taim we oli no nap tanim bek oa stopim taim em i pundaun na i paia long skai.
Tasol, sampela bot tu i wok long ron nau insait long dispela eria we oli ting ol hap hap blong Mir bai pundaun long en long solwara.
Ol otoriti long French Polynesia i wok long wari tu nogut sampela bikpela bagarap i kamap long pipol long hap, na oli putim pjnis wanpela tim blong galasim pundaun blong Mir.
Trabal insait long Difens Fos blong Papua New Guinea ating bai pinis tede long moning, taim oli ting ol soldia bai givim bek ol samting blong pait oli bin kisim long amoury long wik i pinis.
Niusman Richard Dinnen i ripot olsem ol soldia i tok orait pinis long pinisim nau protes blong ol, em i go inap long sevenpela de pinis, bihainim miting blong ol wantaim Praim Minista aste.
Dinnen i tok ol soldia i bin riot oa kamapim pait long Tunde taim Praim Minista Sir Mekere Moraura ino bungim ol.
Aste, em i bin kisim ol soldia long Praim Minista haus insait long Port Moresby.
Oli bin givim em wanpela lista em igat planti samting oli laikim long en.
Namel long ol samting oli askim long en em long gavman long rausim ol pipol blong ol narapela kantri oli kolim - foreign military attaches -- ol militari ofisa i save stap wantaim ol embesi blong ol narapela kantri, na tu long rausim ol man i makim World Bank.
Praim Minista i wanbel long kisim petition oa pas blong eol igo long Kebinet.
Ol soldia i laikim wanpela bekim insait long 72 aua, tasol oli ting ol bai givim bek ol gan tede long moning.
Em i bin Melabesian wei blong pinisim trabal, na hope i bikpela olsem, trabal nau i pinis, tasol em inap kam bek ken.
Ol i ting Russia bai pei-bek long pasin America ibin mekim long rausim sampela diplomat bilong en long America.
Em inap long bekim dispela pasin na rausim sampela diplomat bilong America i wok long Russia.
Ol Russia pipol ibin kirap-nogut long harim nius long America i rausim planti diplomat tru bilong ol long America.
Dispela emi nambawan taim dispela kain pasin i kamap, stat long taim bilong Cold War ikam inap nau.
Vladimir Frolov, em ol i bilip ibin save kisim ol secret pepa long FBI Agent Robert Hanssen, em ol ibin arestim em olsem wanpela Russian spai long mun igo pinis.
Russia ino autim wanpela toktok yet long America ibin rausim ol dispela diplomat bilong en, tasol ol i bilip olsem em bai wokim pei-bek pasin na rausim sampela diplomat bilong America i wok long Russia.
Oposisen lida long Papua New Guinea, Bill Skate, i stap yet long intensiv kea long Port Moresby haus sik tede long moning.
Oli bin karim Mr Skate igo long haus sik blong kisim marasin kwik blong stretim heve long heart oa leva blong en.
Ol dokta i bin glasim dispela heve long leva blong em long yar igo pinis, na nau dispela leva i givim em trabal ken.
Haus sik i tok Mr Skate i stap orait tasol.
Oli kilim pinis samting olsem tenpela pipol insait long ol nupela pait ken long Kalimantan provins blong Indonesia, we planti handret pipol i dai pinis insait long ol pait namel long ol lain wanpisin long mun i pinis.
Antara nius blong Indonesia i tok ol pait namel long ol asples Dayaks na pipol blong Madura husat igo sidaun long Kalimantan, i bin kirap ken klostu long Kuala Kapuas taun.
Oli no klia wanem samting i bin statim pait ken.
Antara i tok ol bikpela belheve na bel-kros i stap yet long planti hap klostu long taun, na sampela pipol i go kukim ol haus.
Central Kalimantan i bin hap wanpela hap we ol bikpela pait stret namel long ol lain wanpisin i bin kamap long mun i pinis, we planti handret pipol i bin idai, planti long ol ol Madurese - husat ino blong Kalimantan - em ol asples, ol Dayaks, i bin go raun kilim ol.
Ol dispela pait i mekim na planti tausen i bin kirap na ronawe lusim Kalimantan.
Fiji gavman, em pipol ino bin elektim, inap pulim gut win liklik nau long wanem wanpela UN komiti oli kolim United Nations Committee on the Elimination of Racial Discrimination, i givim kantri moa taim blong bekim sampela toktok oli sutim long en long bagarapim pipol.
Dispela i min caretaker gavman blong Praim Minista Laisenia Qarase bai gat moa taim blong bekim ol toktok oli sutim long en olsem, wanpela plen oli laik bihainim blong lukautim gut tasol ol asples Fijian na ol Rotuman, i wanpela nogut tingting em oli kolim long Tok Ingilis long - racist document.
Sampela non-government organisations long Fiji i bin ripotim dispela plen igo long United Nations komiti, we oli tok em i apim tasol nem blong wanpela lain pipol blong kantri olsem superior oa nambawan lain pipol winim ol narapela, na i daunim ol narapela pipol olsem ol pipia tasol.
As long en long dispela na oli bin singautim Fiji gavman long sanap long aie blong dispela komiti long hetkuota blong en long Geneva.
Pacific nius sevis Pacnews i tok Fiji Gavman i bin bekim singaut blong komiti olsem, em i laik bai oli surukim taim blong em long bekim dispela toktok, na komiti i bin wanbel long askim blong en.
President blong America, George W.
Bush, i tok America i sanap halvim UN Secretary General Kofi Annan long holim dispela wok nambatu taim.
Mr Bush i tok gavman i bilip olsem, Mr Annan i wok long mekim gutpela wok tru.
Kofi Annan, husat igat sikispela-ten-tri krismas, i tok em bai putim nem blong holim sekret general wok long narapela faifpela yar, taim taim blong en i pinis long 31 de blong mun Disemba.
Sampela Asian diplomet i tok, husat man bai holim dispela wok nau i mas kam long Asia, long wanem Mr Annan na man husat i bin holim wok pastaim long em, Boutros Boutros-Ghali, blong Egyptian, tupela i kam long African grup.
Ripot i tok tupela pipal i dai pinis na narapela tupela-ten-foa i bin kisim bagarap taim wanpela strongpela guria, strong blongen i 6.
Richter Sacle, i bin sekim Hiroshima siti na ol hap klostulongen long Japan.
Jiji Press nius ejensi i tok wanpela meri krismas blong en 75 long Hiroshima, em i stap 600 kilomita igo long West blong Tokyo, i bin indai taim haus blongem i bruk na kam daon antap longem.
Em i tok wanpela meri, krismas blongem 58 i bin indai tu long Ehime, long Shikoku ailan, seven handret kilomita igo long west blong Tokyo.
Despela nius ejensi i tok tupela pipal i bin kisim bikpela bagarap na narapela tupela-ten-tu namel long tupela hai skul sumatin i bin kisim ol liklik bagarap.
Metereological ejensi i tok oli bin makim epicentre blong despela guria i stap 60 kilomita aninit long solwara long nambis blong Hiroshima.
Kriket pilai namel long Pakistan na Wellington long New Zealand, i bin dro.
Pakistan i bin seven for 340 long seken ining blong ol.
Long fes ining oli bin stap bihaen long 168 runs, tasol teknyu tru long 82 runs blong Faisal Iqbal, 74 blong Humayun Farhat na 51 blong Misba-ul Haq, oli bin nap long stretim fainel blong pilai.
Long wanem i luk olsem nogat wanpela long tupela tim bai gohet long sko, oli bin pasim pilai na mekim tupela i dro.
Namba-tri na lastpela test agensim New Zealand bai i stat Tunde long Hamilton.
Pakistan i wok long lid long series 1-nil.
Niupela bos oa vice-chancellor blong University ov South Pacific long Fiji, i tok lukaut long ol Fijian pipal long noken lukluk tasol long ol isi wei blong kisim bikpela mak long edukesin.
Ofa Kaukimoce i ripot olsem niupela bos blong University, Savenaca Siwatibau, i bilip olsem long ol wanwan Fiji famili i nogat inap sapot long edukesin na despela i mekim na planti pikinini i NO kamap gut long skul.
Dispela niupela USP vice-chancellor i tok planti long ol Fiji man na meri i wok long wokim ol isi area long kisim degree, olsem long arts, we oli skul blong kisim digri long social scinece, managment na ol narapela eria long stadi blong ol.
Na long wanem bikpela namba i wok long kisim digri long ol despela eria, dispela bai i nogut long wanem ol dispela eria bai i pulap na nogat moa wok bai i stap long ol.
Long dispela taim, we ekonomi blong Kantri ino luk gut tumas, Mr.
Siwatibau i ting em bai gutpela long givim moa stadi long science, technology na information tecknology.
Em i tok dispela bai halvim kantri long kirapim moa wok long bihain taim.
Wanpela Vietnam kot i salim pinis sampela lokal gavman ofisa long kalabus long paul-pasin insait long imigresen, we oli bin givim ol maigrant waka ol giaman pepa long kam long Australia.
18) lokal ofisa, long givim ol pepa igo long ol maigrant long kam long Australia olsem ol sumatin.
Oli tok, ol maigrant i bin peim wan wan long ol despela lokal ofisa, foa-tausan dola bai oli ken salim ol i kam long Australia insait long Gavman treining program.
Oli bin givim ol giaman pepa oa giaman toktok long Australian consulate general olsem, despela 15 woka em ol wokman blong provinsal gavman husat oli save bai i go bek long Vietnam.
Ol despela sumatin oa ol local ofisa i bin ronawe, pastaem long taim tru blong skul blong ol i stat.
Wanpela nuklia sip em i bin karim posin samting oli kolim plutonium, na i bin ron ikam long Europe abrisim Australia na South Pacific insait long nainpela wik, nau i wok long rausim ol dispela plutonium kako blong en long Japan.
Niusman Peter Martin i tok, oli ting kako blong dispela sip i gat long en inap plutonium blong wokim 20 nuklia samting blong pait.
Tri-handret pipol blong Japan husat, i bung blong protes agensim dispela sip, nem blong en Pacific Teal, i bin go bungim em, tasol tri-handret polisman tu i bin stap.
Taim ol nuklia woka i stat rausim ol bokis plutonium-uranium-oxide fuel, ol polisman blong Britain, em oli bilas long riot unifom, i bin sanap antap long sip na lukluk, wanpela i bin wok long pilai musik long begpaip.
Long ron blong dispela sip, Pacific Teal, ikam insait long Tasman solwara, em i bin traim abirisim ol sel bot em sampela pipol blong Australia na New Zealand i bin yusim blong protes agensim em.
Dispela kako plutonium-uranium-oxide fuel igo bek long Japan, bihain long oli bin wokim i kamap nupela ken long Europe.
Bai oli yusim dispela fuel wantaim ol uranium insait long ol nuklia paua stesin.
Tasol, i nogat tok orait i kam yet long ol lokal otoriti blong yusim dispela fuel.
Ol ripot ikam long Solomon Islands i tok oli kilim pinis samting olsem tripela pipol insait long ol nupela pait long hap oli kolim, Weather Coast, long Guadalcanal.
Siaman blong Peace Monitoring Council, Sir Peter Kenilorea, i tripela ia em long tupela sivilian na wanpela memba blong spesal kanstabel tim.
Ol pait i bin kirap bihainim wanpela koros insait long wanpela femili em i bin go bikpela arasait long femili.
Solomon Islands i bin igat sival woa namel long ol Isatabu Freedom Fighters blong Guadalcanal na Malaita Eagle Force blong Malaita Island.
Dispela sival woa i bin kisim tupela yar.
Long Pakistan, nainpela pipol husat igo blong stap long wanpela marit seremoni, wantaim tu man husat bai marit, oli bin idai taim kar blong ol i bam.
Oli bin wok long ron igo long taun blong meri husat i bin redi long marit taim kar blong ol na wanpela bas i bamim wanpela narapela.
Polis i tok moa long wan-ten-tu pasindia long bas i bin kisim bagarap long birua long Punjab provins.
Oli tok sampela long ol pipol i kisim bagarap i bin go long haus sik.
Returned Services League long Ausatralia i wok long tinting long galasim gut ken Anzac Day, de blong tingim ol soldia husat i bin pait na dai long woa.
Alison Wallbridge i ripot olsem RSL i laik kirapim wanpela grup em bai i ken toktok wantem ol pipal na kisim tingting blong ol long wanem gutpela we oli ken bihaenim blong makim despel De.
President blong Returned Services League, Major General Peter Phillips, bai i bungin na holim toktok wantaem Minista blong Veterans Affairs, Bruce Scot long wik bihaen blong toktok long moni blong despela wok.
Major General Phillips i tok long despela tenpela yiar i kam bai nogat moa ol lapun soldia i bin pait long woa, na bai i mas lukluk long ol narapela wei em bai sut moa long ol yangpela blong tede.
Major-General Phillips, i tok ol toktok long sapos Anzac Day i mas kamap nesanel de, i samting blong olgeta pipol long toktok gut long en.
Long Fiji, wanpela lain pipol husat i save kempein blong demokrasi na sampela politisen blong Fiji, i putim pinis sampela kot pepa em oli salensim rait blong caretaker gavman long ronim kantri.
Lain oli kolim Citizens Constitutional Forum i tok oli givim piniskot pepa blong salensim caretaker gavman, long Hai Kot blong Fiji.
Dispela kot pepa i tok, President Ratu Josefa Iliolo i bin brukim loa taim em i kirapim dispela caretaker Gavman blong stiarim Fiji igo long eleksan dispela yar.
Radio Australia niusman long Pacific, Sean Dorney, i tok long wanem kantri bai holim eleksan long mun Agust, ating em bai hat long Hai Kot long harim kot kes, pastaim long taim kantri i kamapim bek demokrasi.
Difens Minista blong Singapore, Tony Tan, bai i statim foapela-de lukluk raon igo long New Zealand long dispela wiken.
Ministri blong Foren Affes, i tok Mr.
Tan, husat i wanpela tu long tupela namba-tu oa deputi praim minista blong Singapore, bai i stat mekim lukluk raon long Sande igo long Wellington na Auckland.
Em bai bungim New Zealand Praim Minista, Helen Clark, Deputi Praim Minista Jim Anderton, Minista blong Difens, Mak Burton, na ol arapela top ofisal blong Gavman wantaim tu ol lida blong Oposisen long Wellington.
Long Christchurch, Mr.
Tan bai i go lukluk raon long Institute ov Crop na Food Research Limited, na givim toktok long ol binisman.
Tu long Auckland, insait long wanpela bung kaikai, em bai i toktok na go lukim Genesis, wanpela biotech kampany blong genetic engineering.
Indonesia President Abdurrahman Wahid i stopim pinis ken wokobaut blongem i kam long Australia.
Oli bin wok long wetim dispela wokabaut blong em inap long longpela taim pinis.
Foren Minista blong Indonesia, Alwi Shihab i tok President i laikimtaim blong glasim gut ol heve i kamap insait yet long kantri blongem.
Em i tok Indonesia i askim pinis ol Australian long luksave gut long tingting blong senisim taim blong President long lukluk raon long Australia.
Em i tok dispela ino long wanem i gat sampela heve long wok-pren namel long tupela kantri, nogat.
Oli bin makim program oa taim blong Mr.
Wahid long kamap long Canberra long namba-5-de blong mun Epril, na tu oli bin gat plan long em i lukluk raon long New Zealand.
Oli bin sotim pinis despela wokobaut blongem bihainim ol trabal long politik long Jakarta na ol woa em i wok long go bikpela long Aceh provins.
Wahid i wok long bungim ol toktok kros olsem, ol bai kisim em igo long kot na rausim em long wok long wanem nem blongem i bin stap insaet long stil-pasin na korapsen we tu-milion dola i bin lus.
America iken halivim Fiji insait long ol wok em i mekim bilong holim ol eleksin na go bek long democratic rule.
Mr Siddique i tok, gavman bilong Fiji ino askim gavman bilong America long givim em halivim-moni bilong holim eleksin, tasol America igat laik long givim dispela halivim aninit long Carter Foundation.
Dispela embeseda ibin tokaut olsem wanpela tingting ikam long dispela Foundation i wok long wet nau long Fiji gavman i lukim na givim bekim bilong en.
Samting olsem 58 skulboi i bin idai insait long wanpela paia em i kukim skul blong ol long saten Kenya, long Africa.
Polis i tok ating sampela lain i mas statim dispela paia.
Wanpela long ol dua blong domatri, em i bin pulap nogut tru long ol boi, i bin lok taim paia i kirap.
Ol polis investigeta i tok olsem, wei paia i bin kirap na i bin kwik tumas long karamapim haus olgeta, i soim olsem sampela lain i bin yusim kain samting olsem bensin long wokim paia.
Krismas blong ol boi husat i dai pinis i namel long 15 na 18.
Ol tisa blong skul i tok, ating dispela paia i kirap long wanem oli no bin givim aut ol fainel risalt blong eksem blong samting olsem 36 sumatin, long wanem oli bin cheat -- oa oli bin mekim hait pasin long taim blong eksem.
Embeseda blong America long Fiji, Osman Siddique, i tokaut olsem i gat ol narakain wei blong American gavman long halvim ol wok blong Fiji igo bek long demokratik gavman.
Mr Siddique i tok maski Fiji gavman ino yet toktok wantaim America blong kisim halvim-moni blong wokim eleksan, American gavman i hamamas long givim halvim ikam long Carter Foundation.
Embeseda i tok wanpela tingting blong Carter Foundation long halvim Fiji i stap yet.
Bikpela kros i kamap namel log Fiji chief Justice na High Court judge, husat i bin givim ruling long mama-loa em i bin mekim Fiji igo bek bihaenim democracy system long Gavman.
Nau despela kros namel long ol i kamap publik na em i kirapim ol singaut long chief Justice long resign oa pinis long wok blongem.
Sean Dorney ripot olsem Fiji Law Society bai i bung long Fraide blong toktok long despela kros namel long tupela top lawya.
Oli bin save long kros, taim Fiji Tmes Niuspepa i bin raitim kamap sampela hap long ol pas em Chief Justice, Sir Timoci Tuivaga na Mr.
Justice Anthony Gates, High Court judge husat i save base long Lautoka i bin raitim igo i kam namel long ol.
High Court judge Justice Anthony Gates i bin mekim ruling olsem interim gavman em army i bin kirapim ino bin kamap long pawa blong Fiji constitution olsem em illegal.
Court of Appeal ibin harim despela case na em i tokaut stret olsem ruling blong justice Gates i bin stretpela ruling aninit long mama-loaLong pas blongem, Sir Timoci i sutim tok long Justice Gates long em i bin wokim nating na hariap tu long givim ruling long kotcase blong Prasad.
Em ino namba-wan taim, Sir Timoci i bin givim order long Judge Gates long salim olgeta constitutional case igo long suva.
Despela kros long publik i mekim ol toktok long kirap namel long ol lawya long Fiji long Chief Justice long resign.
Federal Bureau ov Investigation, i sasim pinis man blong South Korea i papa long garment factory long American Samoa, long strongim nating pipal long wok na ol narapela sas.
Oli pasim pinis nau dispela garment Factory oa fektori blong wokim ol kolos samting.
Ol ofisa blong FBI i arestim papa blong Daewoosa Samoa Plant long Friday, na kisim em igo long Honolulu, long kamap long kot.
Oli bin mekim pinis planti wok painim aut long dispela wok blong fektori.
FBI i kisim pinis ripot olsem, papa blong fektori, Kil Soo Lee, ino bin save givim kaikai na paitim ol fektori woka na fosim ol long wok.
Em bai kamap long wanpela US District Kot long Honolulu, long dispela wik.
Australia maritime Rescue Otoroti i kamapim bikpela wok long painim wanpela Indonesia fishing bot, em oli ting i bin go daon long solwara, klostu long Chistmas Island, ailan territory blong Australia long India Ocean.
Wok blong lukluk long painim ol, i bin stat long bik moning tru tede, bihaen long tupela Indonesia man i tok oli bin boskru long despela bot i wok long lus, oa go daon long solwara na wanpela fishing bot i bin painim na halivim ol.
Ol despela man i bin stap long wanpela raft em i bin go-sua long kisim halivim.
Australia Maritime safety Otoroti ofisa, David Gray bai oli askim ol balus i kam long Cocos silan, Australia Customes na Airforce long join long wok blong painim bot na pipal antap longen.
Gavman bilong Solomon Islands ibin makim kolostu Tu na haf Million Australian Dola long baset bilong dispela yar, bilong mekim ol wok bilong eleksin.
Ol i mekim dispela samting, maski gavman i laik sukurim taim bilong Palamen, em i stap nau long foapela yar, igo long faivpela yar.
Insait long baset bilong yar igo pinis, ol ibin putim-sait samting olsem 40-tausen Dola tasol bilong mekim dispela wok.
Gavman i wok long plen long sukurim taim bilong Palamen, tasol em i bungim pinis ol strongpela toktok em i egensim dispela tingting ikam long sampela politisen, tred union na ol non government organisation.
Secretary General blong NATO -- North Atlantic Treaty Organisation -- George Robertson i askim Macedonia long painim wanpela rot blong politik blong stretim woa wantaim ol Albanian rebel.
Askim blong NATO i bihainim pasin Macedonia i mekim long yusim strong blong ami long traim stopim pait.
Taim em i go kamap long Skopje, Mr Robertson i tok, nau Macedonia i go stap long mauden antap long Tetovo, em i gutpela taim nau blong painim wanpela rot blong politik blong stretim trabal.
Ol rebel i bin wok long kamapim trabal antap long ol mauden raun long Tetovo stat yet namel long dispea mun.
Mr Robertson bai bungim na toktok wantaim President Boris Trajkovski blong givim em strongpela askim bai oli mas painim wanpela rot blong politik blong stretim dispela trabal wantaim bikpela Albanian majority long Macedonia.
Pastaim long em i kamap long hap, Mr Robertson i bin tok klia olsem em i sapotim yet wok blong Macedonia long winim ol dispela rebel na ino bin toktok tumas long go isi long ol.
Nauru, wanpela ailan kantri long Pacific, bai kisim bek gutpela paua saplai nau, bihain long taim oli kisim tripela nupela elektrik jenereta.
Ol dispela jenereta, em oli bin kostim moa long 3-milian American dola, bai kam long America, na bai oli putim long Nauru long mun June.
Mauru i oltaim i save bungim ol kain kain trabal long elektrisiti saplai inap long sampela yar nua.
Ol dispela nupela jenereta bai halvim ol olpela Ruston jenereta em oli no bin nap tru long givim inap paua blong olgeta pipal na bisnis long ailan.
Nauru Minista blong indastri na ekonomik divelopmen, Kinza Clodumar, i hamamas tru long ol dispela nupela ejenereta.
Em i tok ol bai halvim long kamapim gutpela tingting na wok namel long olgeta pipol.
Wanpela gavman minister blong New Zealand, oli bin fosim em long risain long mun igo pinis, oli kisim em bek long Cabinet.
Oli bin askim em long risain bihain long oli bin sutim toktok long em long paul moni.
Insait long wanpela senis blong Cabinet, Environment Minister Marian Hobb, husat oli bin sutim tok long i rong long kisim parlimentari allowances, na makim em ken bihain long wanpela gavman inquiri i bin painim aut olsem, em ino bin mekim wanpela rong.
Prime Minister, Helen Clark i bin tok, em ino bin stret long opposition i sutim nating ol toktok long dispela minister.
Em i tok, em i gat strongpela bilip long wok blong Ms Hobbs olsem wanpela minister.
Na oli bin rausim olpela Maori Affairs Minister Dover Samuels taim em i bungim ol tokwin olsem em i bin rapim na koap wantaim wanpela yanpela meri tru.
Tasol, bihain polis rausim ol sas long em, na oli bin makim em olsem undersecretary blong ekonomik development.
Wanpela environmental grup blong New Caledonia i statim pinis wanpela kempein blong makim na putim bikpela corol reef long territori igo wantaim world heritage lis blong United Nations.
000 kilomita reef na putim em wantaim UNESCO lis, wantaim dispela Great Barrier Reef blong Australia.
Dispela grup i poret olsem, dispela bikpela nickel processing projetk nau bai oli statim long New Caledonia, bai inap bagarap dispela reef.
Ol hetman bilong tripela rijonal grup husat i makim ol liklik ailan kantri, ibin wanbel long wokbung long givim ol strongpela toktok long ol heve em ol memba kantri i wok long bungim, igo long ol arapela kantri long wold.
Ol ibin wanbel long dispela wokbung insait long wanpela miting long London ino longtaim igo pinis, bilong Pacific Islands Forum, Indian Ocean Commission na Caribbean Community.
Polynesian Airlines na Qantas New Zealand ibin tokaut long wanpela nupela code share agreement.
Ol i tok, dispela agrimen bai apim namba bilong ol ron bilong balus em Polynesian Airlines bai ronim ikam aut long Wellington na larim ol balus bilong en i ron igo tu long Christchurch.
Papua Niugini gavman i tokaut pinis long amnesty oa marimari bilong ol soldia, husat i pinisim nau bikpela protes long Port Moresby.
Ol dispela soldia i bin holim gan na mekim dispela protes inap long 12-pela de.
Niusmeri bilong mipela Dulcie Somare i ripot olsem, ol dispela soldia ibin givim bek ol gan ol i bin stilim na i bin wanbel long givim taim long gavman long bekim ol demand oa strongpela askim bilong ol.
Ol dispela soldia i bin givim bek ol gan long Taurama na Murray Bereks aste.
Ol mausman bilong ol i bin promis olsem bai ol inoken kamapim moa trabel, na bai oli givim inap taim long gavman long bekim ol dispela samting oli askim long en.
Bihain, Praim Minista Sir Mekere Morauta i bin tok ken olsem, bai ol i givim amnesty oa marimari long olgeta soldia i bin stap insait long dispela protes.
Sir Mekere i tok, Kebinet bai galasim gut ol dispela demand oa ol samting oli askim long en na bekim ol kwiktaim.
Ol i rausim pinis ol plen bilong kamapim rifom na senis insait long Difens Fos, em i bin statim dispela protes, tasol Praim Minista i tok, bihain em bai toktok wantaim Difens Fos long ol senis ol i laikim bai mas kamap insait long Fos.
Ol bikman blong ol asples long Torres Strait i wok long askim long oli mas senisim olgeta nem blong ol ailan blong ol na pipal blogn ol tu.
Wanpela Sea Right Summit i mekim decision long ol i mas noken usim moa despela nem Torres Strait na bai wan wan ailan na pipal longen i mas kisim nem blong tumbuna blong ol, bai senisim nem em ol European i bin givim.
Bikman blong Kaurareg laen wanpisin, Richard Aken i tok i gutpela long oli luksave long long ol despela ailan na pipal longen long kain kalcha na tumbuna pasin oli wok long bihaenim yet.
Wanpela olpela Siaman bilong Solomon Islands Pablik Sevis Komisin, Sir Fredrick Osifelo, i dai pinis.
Em i bin dai long haus bilong em yet long Honiara.
Sir Fredrick, krismas blong em i winim 70, i bin wok longpela taim long gavman.
Em i bin stat wok olsem wanpela opis odali na bihain i bin go antap na kisim bikpela wok insait long gavman.
Sir Fredrick i bin pinis long pablik sevis long stat bilong 1980s na i bin holim wok olsem Distrik Komisina na mejistret long kolonial taim.
Wanpela academic oa univesiti tisa bilong New Zealand i tok, politikal na ekonomik developmen long Niue insait long Pacific, ino soim wanpela long ol gutpela samting i kamap long foran polisi bilong New Zealand.
Dispela man, Professor John Henderson, hetman bilong Dipatmen bilong political science long Cantebury Universiti i tok, ating, samting ol i kolim re-integration em i wanpela samting tasol i stap bilong halivim Niue long taim bihain.
Niue ibin wok long lukautim em yet aninit long free association wantaim New Zealand, stat long 1974 ikam inap nau, na namba bilong ol pipol long kantri i lusim 5000 na go daun nau long 1750.
Niue igat wanpela legislative assembly em igat 20 memba long en na i save kisim bikpela halivim tru ikam long New Zealand, winim ol arapela kantri insait long Pacific.
Dokta Henderson ibin tokim Radio New Zealand International olsem, Niue i wok long kamap olsem wanpela kantri em ino inap long sanap na lukautim em yet.
Em i tok, gavman bilong Niue nau i bungim wanpela bikpela heve long katim-daun pablik sevis, long wanem planti pipol long ailan i save wok long gavman, na ibin tok tu olsem, turis bisnis tasol ibin gro liklik insait long private sector.
Oli bin tokim gavman bilong Solomon Islands long mekim sampela wok na samting nau bilong pasim ekonomi i bruk-daun.
Nesenel redio i tok, lain oli kolim Civil Society Group i bin mekim dispela salim dispela toktok igo long Praim Minista Manasseh Sogavare.
Dispela grup i bin tok, long dispela taim, we oli stap insait long pis wok, oli laikim ol paitman long givim bek ol gan na samting bilong pait na rediim ol toktok bilong bel-isi pasin i kamap namel long ol birua grup long kantri.
Tasol, dispela grup i poret tu, long wanem sapos ekonomi i bruk-daun, orait ol toktok na wok bilong bringim pis bai inap bruk-daun tu.
Em i bin autim tingting-wari olsem, sapos oli larim ekonomi i bruk-daun, orait sidaun bilong pipol bai bagarap na dispela bai kamapim heve long ol pis wok, na taim heve i kamap long pis wok em bai inap brukim-nabaut ol pipol insait long kantri.
Gavman bilong Vanuatu ibin putim-kamap wanpela bill insait long palamen bilong wuas long wok bilong export oa salim kava long ol arapela kantri.
Em i mekim dispela samting, bihain long mak bilong kava ol i save salim long narapela kantri ibin go daun long dispela tupela yar igo pinis.
Ol ino tokaut yet long wanem ol samting i stap insait long dispela bill, tasol Pacific nius ejensi, PACNEWS, i tok, value bilong kava export ibin pudaun lusim 22 milian dola long 1998 na go daun long3 milian dola tasol long yar igo pinis.
Wanpela man i save export long kava, Charles Longwuah, i tok, quality bilong kava bilong Vanuatu i bin go daun long wanem politik na wantok sistem i wok long go insait long kava bisnis.
Em i tok, wanpela eksampol em long wanpela bikpela buyer bilong Pacific kava insait long Germany ibin stop long baim 200 tonnes long ol kava ikam long ol long wanwan yar.
Dispela buyer bilong Germany em i wanpela pharmaceutical firm oa kampani bilong wokim marasin.
000 tonnes long ol kava long olgeta yar, tasol i luk olsem dispela namba bai go daun long 800 tonnes long dispela yar.
Sampela pipal i bin ronawei pinis lusim wanpela immigration detention centre long Sydney.
Ofis blong Australia Immigration Minister, Phillip Ruddock i tok, 14 pipal i bin ronawei long Villawood detention centre, aste.
Oli bilip, dispela grup, wantaim tu sampela pikinini, i bin ronawei long wanpela construction zone long centre long southwest blong Sydney.
Ol ripot i tok olsem, ol immigration ofisel, i bin igo lukluk pinis long ol haus blong sampela pipal husat i bin go lukim ol wan-tok blong ol long dispela centre.
Ol sapota blong lida blong wanpela Chinese lotu grup i tok, oli gat strongpela bilip olsem kot long Guam bai lusim dispela lida taim em igo long distrik kot long wik bihain.
Man husat i bin kirapim kain lotu oli kolim Zhonggong muvment, Zhang Hongbao, i bin kamap long Guam wantaim wanpela giaman visa long Jenuari long yar igo pinis.
Long mun Septemba, oli bin rausim aplikesin blong em long kisim political asylum na oli kalabusim em i stap.
Ol sapota blong em i tok, Mr Zhang i gat gutpela loia tim, olsem loia blong O.
Simpson, Robert Shapiro, na i tok, Guam i nogat gutpela as long holime m i stap.
Wanpela skul blong ol Indian long Fiji, bai i nap pas bihaen long ol asples Fijia-papa-graon i bin go insaet na askim long traipela moni blong ol niupela lease.
Prinsipal blong skul, Nitya Nadan, i tok samting olsem faiv-pela-ten papa-graon i bin kamap long skul klostu long Nadi, na askim long 70-tausan Australia dola antap long ol moni em skul i bin peim pinis long lease.
Oli tok ol i bin mekim ol sumatin i kirap lusim ol klasrum na oli wok long sindaon aninit long ol diwai taim ol skul otoroti i toktok wantaem ol papa-graon em oli bin wok long koros i stap.
Ol papa-graon i bin larim despela skul long op tede, tasol oli tok lukaut long pasim skul sapos oli no peim ol despela moni oli askim longen, pastaem long 27 de blong mun bihaen.
Australia Gavman i stat pinis long mekim ol samting i bin promis long ol Democrats long en, blong daunim mak blong greenhouse gas emissions.
Jane Calvert i ripot olsem, oli bin fosim gavman long wanbel long putim wanpela progrem oli kolim - Greenhouse Gas Abatement Program, em bai kostim 400 milian dola, blong larim Democrats i halvim em long kamapim GST.
Tede long moning, insait long wanpela konfrens blong lukluk long samting oli kolim - sustainable power - gavman i bin makim 26 milian dola olsem nambawan hap long moni igo long Australian EcoGeneration Association na Origen Energy Power LimitedEnvironment Minist, Senator Rober Hill, i tok tupela kampani bai kamapim ol cogeneration plants long ol hap blong kantri.
Cogeneration em i wanpela wok we oli save kamapim wantaim heat oa hat olsem hat blong paia, na paua.
Dispela kain wei i save kamapim paua tasol ino save sipetim aut tumas bikpela greenhouse gas, em i save bagarapim envairomen, olsem ol olpela wei blong kamapim paua.
Narapela faifpela pipol i bin dai ken long ol pait namel long ol laen wan-pisin long Indonesia Borneo.
Long wankain taim oli bin lusim igo faivpela pipal husat oli ting i bin stap insaet long ol pait bipo em sampela pipal tu i bin indai longen.
Sampela taim bihaen bai oli kamap long kot.
Wanpela tokman blong ami i tokim pinis AFP nius agensi olsem long Tunde moning, oli bin kilim indai foapela Madurese maigrant taim oli wok long go bek long ples long Saka Mangkahati vilis long bik moning tru.
Despela tokman i tok pastaem long despela, oli bin karim ol despela eitpela pipol i dai pinis igo long South Kalimantan provins em i stap klostu, tasol oli bin traim long go bek long ol ples blong ol blong kisim sampela long ol kago-samting blong ol.
Long dispela taim, Kupuas districk polis i bin lusim igo fri faivpela Dayak laen-wanpisin, em polis i bin holim ol bihaenim ol pait oli bin stap insaet longen long mun igo pinis, we samting olsem faiv-handret pipal, planti tru long ol ol Madurese setla i bin dai longen.
Tasol, Polis i tokim AFP olsem tru, oli larim ol igo fri nau tasol ol kot kes blong ol i stap yet na bai oli mas go bek long kot long sampela taim bihaen.
Faivpela lida blong East Timor husat i no laikim despela ples long kisim indipendens, i go kamap pinis long Dili blong stap long ol peace toktok wantaem U-N edministresin na ol local politisen.
Dispela bai nambawan wokobaut blong ol despela politisen, husat i save sapotim Indonesia gavman, long go bek long East Timor, bihaen long em i bin bruk lusim Indonesia long 1999.
Ol despela lida i blong ol militia gang husat i bin kamapim bikpela bagarap long ol samting long East Timor.
U-N chief ov staff, Nagalingam Parameswaran, i tok em bikpela samting long ol despela peace toktok i kamap long bihaen-taim blong niupela kantri.
Em i tok sapos oli no holim ol despela peace toktok, bihaen-taim blong East Timor bai bungim ol heve gavman na kantri i no nap wok gut.
Long wokobaut blong ol, oli ting despela faivpela lida bai bungim Xanana Gusmao, husat oli ting bai kamap nambawan President, tu bai oli holim toktok wantaem hetman blong U-N misin, Sergio Vieira de Mello.
Long Solomon Islands, oli bin makim pinis wanpela nupela Bishop blong Gizo.
Dispela patar, Christoper Cardone, nau em i priest blong Nila, long Shortlands.
Mama na papa blong em i bin karim em long America long 1957, na oli bin ordainim em long 1986.
Tripela pipal i bin kilim ol yet wantaim wanpela bom oli bin pairap klostu long roadblock blong Israel ami, arasait long Kalkiliya vilis long West Bank.
Israel public redio i tok, dispela pairap blong bom i bin kamapim bagarap tu long fopela yangpela pipal em oli kisim ol pinis igo long hospital long Israel.
Polis i banisim pinis eria pait i bin kamap long en, long territori blong Israel klostu long West Bank.
Redio i tok, polis i wok long lukluk long bodi blong man husat i bin karim bom olsem bai oli ken save sapos em i bin karim narapela bom.
Pipal blong Vanuatu bai wet inap narapela sikispela de pastaem long save sapos ol bai gat niupela Gavman o nogat.
Sean Dorney i ripot olsem, President ino bin oraetim tingting blong Praim Minista Barak Sope, long pinisim Paliament.
Olsem na wanpela vot-nogat bilip long Mr.
Sope bai kamap long Paliament long Tunde long wik bihaen.
Tede long apinun, taim Vanuatu Paliament i bin open miting ken long Port Vila, Opposition i bin gat tupela-ten-nain memba taim Gavman i bin gat tasol tupela-ten-foa.
Namba blong Gavman i pundaon bihaen long Foren Minista Serge Vohor na ol memba blong Union of Moderate Pati blongem i bin lusim gavman aste long bung wantaem Opposition.
Praim Minista Sope, aste yet i bin save olsem em lusim pinis majoriti sapot, olsem na em i bin tokaut long askim President, Father John Bani long pinisim paliament bai oli ken holim niupela eleksan long kantri, tasol President i tok nogat long askim blongem.
Nau ol memba blong Paliament bai i stretim tingting long kirapim wanpela niupela Gavman blong Vanuatu, ol yet.
Oli putim pinis mosen igo long Paliament, tasol aninit long mama-loa, ol bai no nap vot long mosen inap long sevenpela de i lus pinis.
Long Tunde long wik bihain, Paliament bai vot long mosen, na sapos laen blong Opposition i ken holim yet namba em igat nau, Vanuatu bai gat niupela Praim Minista na niupela gavman long wik bihain.
President Abdurrahman Wahid blong Indonesia i bin sanap long aie blong paliment long Jakarta, na em i tok, ol toktok oli sutim long em long mekim ol korap pasin, ino tru.
Em i bin go sanap long aie blong paliment bihain long oli bin censure oa tok em i mas pinis olsem president long mun i pinis, bihainim ol tokwin olsem, em i bin stap insait long wanpela korap pasin we tu-milian dola i bin lus.
Insait long wanpela pepa em i bin raitim na narapela man i bin ritim makim em, Preident Wahid i bin tokaut ken olsem, em ino bin kisim dispela moni, na i tok, ol toktok oli sutim long em ino tru.
Em i sakim tu ol toktok insait long censure mosen ol memba blong paliment i bin muvim agensim em, na i tok, dispela pasin ino stret aninit long konstitusen.
Paliament nau i gat wanpela mun blong toktok long wanem samting oli mas mekim nau.
Cook Islands Gavman i tokaut pinis long sampela wei long bihaenim long wok blong pinisim ol heve long wok blong shipping long kanatri.
Namba-tu oa deputi Praim minista Norman George i tok independent otoroti bai kamapim loa long tripela shipping kampany tasol i ken holim laisons long operate igo long ol narapela kantri.
Oli no wokim yet ol despela niupela laisens long wok.
Long ol sip em bai save wok insaet tasol long kantri, gavman bai i kamapim loa em bai lukautim wok blong treding, na wuas long ol kain paul wok em oli ken bagarapim shipping bisnis long kantri.
George i tok despela em namba-wan rot long stopim kain heve na kros namel long kost blong ol kago long Rarotonga na ol ailan longwe moa long Raratonga.
Lange i tok, Howard gavman bai no nap winim eleksen bihainim GST.
Man husat i bin kamapim Goods and Services Tax oa GST long New Zealand i skelim olsem, Australia Federal Coalition Government i nogat gutpela sans long winim ken eleksan.
Australia Federal eleksen bai kamap sampela taim dispela yar.
Olpela praim minista blong New Zealand, David Lange husat nau i lukluk raun long Australia, i tok tingting blong Howard Gavman long kamapim G-S-T, i pulap long planti hasua long politik.
Embeseda blong France long Fiji, Jean-Pierre Vidon, i bin givim sampela buk samting blong lanim tokples French, igo long ol skul long Fiji.
Bai oli yusim dispela blong lanim French tokples long skul.
Long seremoni blong givim ol dispela samting long Suva, Embeseda i bin tok ken olsem, France bai givim halvim long ol skul i skulim tokples French.
Embeseda i tok tu olsem, em i bikpela samting long kamapim wokbung namel long ol Pacific ailan husat i save tok Ingilis na ol narapela ailan i save tok French.
Ol holim pinis wanpela funeral service bilong wanpela olpela sinia pablic servant na bignem lida- Sir Fredrick Osifelo insait long bigtaun Honiara tete.
Bungim wangpela wantaim mak bilong olgeta yar em sir Fredirick ibin mekim em inap long 41 yar olgeta.
Em ibin wok olsem sinia secrtary bilong social service commission, commioner of lands na survey we em ibin holim despela wok igo inap long emi retire long pablic servis long 1974.
Ol bin makim speaker bilong legislative assembly na bihain em ibin kamap siaman bilong public service commission igo inap long independence.
Ol ibin gibim em mak or knighthood long 1977- na emi namba namba man bilong solomon ailen long kisim knighthood.
Independens lida bilong East Timor Xanana Gusmao ibin pinis wok olsem hetman bilong palamen bilong East Timor.
Mr Gusmao i tok, em ibin pinis-wok long Nesenel Kaunsil long protes long ol koros i wok long kamap namel long ol yet insait long Nesenel Kaunsil.
Mr Gusmao ibin risain ino longtaim bihain long wanpela debate em igat bikpela koros i kamap long en insait long Nesenel Kaunsil long wok-politik i kamap nau long East Timor, taim em i muv igo kolostu long full independence.
Em i tok, em i pilim olsem ol wok em i mekim bilong pinisim ol koros na narakain tingting insait long Kaunsil, ino karim kaikai, long wanem ol memba bilong Kaunsil inogat laik long larim ol nupela toktok i kamap.
Ol vota bilong East Timor bai elektim wanpela Constituent Assembly insait long nambawan demokratik eleksin bilong dispela territori long namba 30 de bilong mun Ogas, na dispela Assembli bai igat 90 dei long rediim na oraitim wanpela constitution oa mama-loa.
Mr Gusmao ibin komplen tu long ol toktok em ol olpela guerilla oa paitman bilong Falintin ibin sutim long em, we ol ibin tok olsem em ino demokratik.
Ol ibin rausim pinis dispela Falintin pait grup na i wok long tanim em i kamap wanpela defens fos nau.
Chief Justis blong Samoa i salim wanpela yangpela boi, krismas blongem twelve igo kalabus i nap long tupela yiar long sas long reip.
Despela boi, em yangpela boi tru long kot i kalabusim em long reip long Samoa.
Lawya blongem i bin traim hat long paitim toktok bai kot i noken kalabusim em long wanem krismas blongem liklik tru.
Em namba-wan taim tu long em i wokim kain trabal olsem na famili blongem i bin wokim pinis pasin tumbuna long ples blong pinisim kros wantaem famili blong yangpela gel, husat yangpela boi ia i bin reipim.
Krismas blong dispela gel i wanpela-ten-tri.
Chief justice i luksave long ol toktok, olsem boi ia em yangpela pikinini yet.
Deputi Praim Minista bilong Papua Niugini i tok olsem, ol bikpela kraim i wok long kamapim heve long 50 pesen long ol pipol bilong kantri, na planti long ol kriminal i save stap insait na raun long Port Moresby na ol arapela bikpela taun long kantri.
Em i tok, stat long 1996 igo inap long 1998, moa long 230 murders oa kraim bilong kilim narapela man oa meri ibin kamap insait long Port Moresby, em igat samting olsem tri-handred-tausen pipol i stap long en.
Ibin igat moa long 800 serious sex crimes ibin kamap tu long hap, moa long 300 crimes we ol kriminal ibin usim ol gan na planti-tausen robberies oa stil-pasin ibin kamap.
Deputi Polis Komisina bilong PNG Sam Inguba ibin tokim dispela konfrens tu olsem, ol ino bin kirap-nogut long narapela kraisis ibin kamap long kantri, wankain olsem dispela ibin kamap long 1997, we ami ibin soim bel-koros bilong en na daunim gavman.
Em ino bin toktok stret long trabel ibin kamap ino longtaim igo pinis namel long sampela soldia na PNG gavman long plen bilong katim defens fos, tasol em i tok, trabel em ibin kamap long 1997 ibin soim eksampol long dispela kain heve bai kamap ken.
Wanpela senator oa palamen memba bilong Australia i tok, navy naairforce bilong New Zealand ino inap wok gut moa.
New Zealand i wok long daunim ol militeri wok em i mas mekim insait long Saut Pasifik.
Seneta MacDonald i tok, New Zealand ino kisim ol nupela Orion surveillance balus na ol Skyhawk fighter jets bilong en ino inap long mekim ol militeri wok nau.
Wanpela Patrol bot bilong Solomon ailen Polis- em Gavman bilong Australia ibin givim em bipo i lusim pinis bigtaun Honiara bilong traim pulim kalapusim wanpela militant.
Polis itok despela emi namba tru raun bilong ol igo long Weathercoast ailen-insait long wanpela mun bilong igo pulim kalapusim na rausim ol samting bilong pait long han bilong Herol Keke.
Ripot ikam long despela hap itok- ol ibin sut long gan long despela patrol bot- tasol ikam inap nau inogat ol ripot yet long sapos sampela lain ibin kisim bagarap longen.
Nau yet- peace monitoring council ibin autim tingting wari ken long ol trabel ol lain militants iwok long kamapim.
Wanpela lida bilong Torres Strait long Australia ibin tok long ol state na federal gavman i mas holim toktok wantaim ol nau tasol, long pasim ol trabel i kamap insait long rijon.
Ned David, ino wanpela long sampela lain aspeles pipol husat ibin givim tok-lukaut long ol commercial fishermen long dispela dispela eria pastaim long wik bihain, tasol em i tok olsem, em i save long belheve bilong dispela grup.
Mr David i tok, em ino save wanem samting bai kamap, sapos state na federal gavman ino wanbel long holim ol toktok pastaim long wik bihain.
Ol pipol bilong Vanuatu bai wet inap long narapela wik long painimaut sapos ol igat wanpela nupela gavman.
Niusman Sean Dorney i ripot olsem Presiden ino bin laik bihainim wanpela askim ikam long Praim Minista Barak Sope long pinisim Palamen.
Taim Vanuatu Palamen ibin holim miting ken, Opposisen ibin igat inap namba oa memba, 29 to 24, bihain long Foran Minista Serge Vohor na ol memba bilong Union of Moderate Parties bilong em ibin lusim gavman na igo long Opposisen.
Praim Minista Sope ibin save olsem em ibin lusim majority sapot na ibin tokaut olsem em bai askim Presiden, Father John Bani, long pinisim palamen na singaut long nupela eleksin i kamap.
Tasol, Presiden ino bin laik bihainim dispela askim bilong em, na lusim disisen bilong fomim wanpela nupela gavman i stap long han bilong ol memba bilong Palamen.
Ol ibin putim-kamap wanpela motion of no confidence insait long Palamen, tasol aninit long mama-loa em i mas stap long palamen inap long sevenpela dei oa moa, long ol iken toktok long en.
Yasser Arafat i tok, ol Palestine pipol bai go het long pait igo inap long taim fleg bilong Palestine i flai antap long Jerusalem.
Mr Arafat i tok, Jerusalem bai kamap olsem kapital bilong wanpelaPalestinian state long taim bihain, na i tok, ol Palestine pipol bai go het wantaim fos na strongpela tingting igo inap long taim ol i kisim Jerusalem na kirapim wanpela state oa kantri bilong ol yet.
Em ibin mekim dispela toktok long wankain taim Presiden George W Bush bilong America ibin tok, em i wari tru long ol trabel i wok long kamap bikpela long Middle East.
Mr Bush i tok, dispela pasin bilong kamapim bel-koros na trabel ibin go het longpela taim tumas.
Em i tok, America bai kirapim bel bilong tupela sait wantaim, Israel na Palestine, long tupela i mas pinisim ol dispela trabel na givim safety na security long ol sivilien long tupela sait.
Mr Bush ibin sakim ol kwesten ol ibin putim long em long sapos em i mas mekim moa wok bilong stretim dispela heve, na ibin tok ken olsem gavman bilong em bai inoken traim long fosim pis antap long dispela Israel na ol Palestine.
Ol eleksin petisen em inap senisim risal bilong tenpela konstituensi long generel eleksin bilong Samoa em ibin kamap long dispela mun, bai statim ol hearings insait long Supreme Kot, stat long namba 17 de bilong mun Epril.
Planti long ol dispela petisen i tok, igat pasin bilong bribery ibin kamap long dispela eleksin long namba 2 de bilong mun Mas.
Human Rights Protection Party em i ronim gavman nau long Samoa, i holim seven seat majority insait long Palamen.
Namel long ol pipol em ol inap lusim sia bilong ol long Palamen bihainim ol dispela petisen, em long nupela Pablik Woks Minista bilong Samoa, Faumuina Liuga.
Tasol, koalisen bilong ol Opposisen pati olsem Samoa National Development Party, United Independents na Samoa United Peoples Partyinap long lusim sampela long ol memba bilong ol tu.
Sampela long ol dispela petisen i salensim risal bilong foapela sia em ol Opposisen koalisen pati i holim nau insait long Palamen.
Media Ofisa bilong Praim Minista i tok, ol pipol i mas noken lukim disisen bilong Praim Minista long givim moni-halivim long Nabua Secondary School long dispela wik olsem wanpela politikal kempen.
Ro Alipate Mataitini i tok, Praim Minista ibin givim moni long dispela skul, long wanem em ibin lukim nid bilong en na dispela moni ibin kam long building fund bilong Praim Minista.
Taim em ibin toktok long skul bihain long em ibin givim dispela moni long dispela wik, Mr Qaraise ibin tok, em i lukim edukesin olsem wei bilong bringim gutpela samting long taim bihain na kisim ol gutpela samting ikam insait bilong ol aspeles Fiji pipol.
Mr Qaraise i usim wok bilong em olsem Praim Minista long stat kempen long ol dispela eleksin em bai kamap long mun Ogas.
Wanpela human rights grup i tok, ol tingting-nogut na koros namel long ol pait grup long Solomon Islands i wok long go het, long wanem inogat wok i kamap bilong investigetim ol bagarap na heve ibin kamap long human rights na laif bilong pipol insait long kantri.
Insait long annual ripot bilong en, Amnesty International i tok, ol pait na trabel ibin kamap namel long ol pipol long dispela tupela yar igo pinis, ibin kamapim planti bagarap long human rights.
Insait long wanpela yar, samting olsem 32-tausen pipol ibin ronawei long ol haus na peles bilong ol, long wanem ol pait na trabel ibin kamap.
Amnesty i tok, ol emergency loa ibin pasim pipol long toksave long ol bagarap ibin kamap long human rights.
Kampani i ronim nupela chicken hatchery long Solomon Islands i hope olsem dispela projek bai halivim long daunim prais bilong kakaruk insait long kantri na kamapim gut saplai bilong kakaruk, long taim bihain.
Ol i save karim ol fertilised eggs bilong dispela hatchery long balus ikam long Nadi na igo long Honiara long wanwan wik na ol i save lukautim ol inap long 21 dei pastaim long ol eggs i buruk na liklik kakaruk i kamap.
Mr Osiagalo i hamamas long nambawan lain eggs ibin buruk, long wanem planti liklik kakaruk ibin kamap long ol.
Solomon Islands gavman i mekim wok nau bilong pasim ol pipol i save usim nating ol government letterheads long abirisim ol duty na tax ol i save sasim.
Mr Huniehu i tok, gavman i wok long mekim sampela samting nau bilong pasim dispela kain samting i kamap.
Em i tok, ol bai nidim halivim bilong polis na ol arapela lain bilong gavman long mekim dispela samting i wok.
Polis i bin igo insait long haus blong olpela Yugoslav President, Slobodan Milosevic long Belgrade, tasol em ino klia sapos oli bin holim kalabusim em.
Pasin polis i bin wokim, i bin statim gun pait we wanpela ofisa na wanpela photographer i bin kisim bagarap long en, taim planti handred pipal i bin bung raun long haus blong Milosevic long Belgrade.
Beta news agency i bin ripot pastaim olsem, oli wok long holim ol toktok nau blong mekim Mr Milosevic i givim em yet long han blong ol ofisel.
Polis i bin go insait long haus blong Mr Milosevic sampela hawa pastaim long taim America i bin makim long Belgrade i mas stat long wok bung wantaim United Nations War Crimes Court long The Hague, oa sapos nogat, bai oli no ken kisim planti million dola long halivim.
Oli rausim pinis president bilong Nauru insait long wanpela vot inogat bilip- taim president ino bin istap.
Igo bek ken long holim wok president em long Rene Harris usait ibin lusim wok president long mun April igo pinis- taim Bernard Bowiyogo ibijn winim em long narapela vot inogat bilip.
Harris ibin daunim Mr.
18) memba parlimen bilong Nauru.
Olpela president- Mr.
Australia - olsem na em ino bin nap igo istap long despela vot.
Finance minista- Kinxza Clodumar tu ino bin istap long despela taim bilong vot.
Australia Treasurer, Peter Costello itok, pudaun blong Australian dola ino soim olsem, ekonomoni blong kantri igo nogut.
Strong blong mak blong dola i bin pudaun igo long 48-point-five US cents, na oli ting dispela bai pudaun moa yet insait long ol dei ikam.
Em i bin mekim lain blong Opposition i askim Gavman long mekim sampela samting long en olsem em bai igo antap ken.
Mr Costello ino tok oraet long dispela askim blong ol na i tok, ekonomi i stap oraet tasol.
Indonesia i tok no-laikim pinis wanpela sivil kot-kes long America agensim Indonesia armi general, bagarapim pipal long East Timor.
Lain blong Human rights i bin kotim, Lieutenant General Johnny Lumintang.
Jakarta i tok, wanpela inquiri Indonesia i bin wokim, i bin soim olsem em ino bin wokim dispela rong na i tok, em kot-kes i brukim international conventions, em i tok, dispela kot kes i mas kamap yet insait long kantri we oli tok, dispela trabel i bin kamap long en.
Ministry i tok, dispela kot kes i kamap long district court blong America, long Washington olsem blong bagarapim naim blong Indonesia.
Indonesia i bin long tok no-laik long ol toktok long sasim planti sinia militari ofisa, em oli bin sutim tok long ol halivim ol pait na trabel i bin kamap long East Timor bihain long em i bin vot long kisim independence.
Gavman blong Japan i givim halivim long moa long 300-tausen dola igo long Bishop Epalle Community High School long Honiara, kapital blong Solomon Islands.
Ofisa i makim Japan long Honiara, Katsuhiro Imaya, i tok, dispela halivim i soim bel-marimari igo long pipal blong Solomon Islands.
Mr Imaya i tok, em i hope dispela halivim bai halivim long givim gutpela skul long ol pikinini na training infrastructure long Community High School.
China bel kaskas longen.
Strongpela wok was ibin banisim despela lida long ples balus long Chiang Kai Shek usait ibin winim wanpela nobel peace prais.
Em ibin ron long wanpela balus bilong China ibin ikam olsem long India.
Pablic service commission bilong Fiji itok em bai bihainim rul bilong lo bilong rausim ol member bilong parliment bilong olpela labour coalition gavman em ol iwok long istap yet insait long ol haus bilong gavman.
Commission ibin makim tete- em laspela de bilong ol fopela memba wantaim tu- co-deputy praim minista- Adi Kuini na Doctor Tupeni Baba long lusim ol despela haus igo aut.
Commission secretary- Anare jale itok- sapos ol despela memba inolaik bihainim oda bilongen-em bai bihainim rul bilong kot bilong rausim ol igo aut.
Tasol Doctor Baba itok- commission inogat pawa bilong rausim ol.
Oli tok lukaut pinis long praim minista bilong Solomon ailen- Manesseh Sogavare- long inoken apim mak bilong bringim ol samting igo insait long kantri- em takis bilong ol istap namel long 50 na 100 percent longen.
Despela tok luksaut ibin istap insait long wanpela open letter ikam long civil society grup igo long Mr.
Sogavare- na ol itok- kantri bai lusim moni inap long eit million dolla.
Despela grup ibin tok hamamas long oda bilong praim minista ino long taim igo pinis long daunoim takis long ol samting oli bringim igo insait long kantri- na bilip olsem ol ofisa bilong finance ministry ilaik painim aut moa long sait bilong ol na sait bilong presure grup.
Dispela grup i tok olsem, moa long wan-tausen-700 pipol i stap nau long death row na i wok long wetim dai-taim bilong ol.
Long stat bilong dispela mun, Presiden Arroyo, ibin rausim mekim-save bilong tupela man em ol ibin givim death penalty long tupela, tasol em ibin tok olsem, em i samting bilong Congress long rausim dispela mekim-save oa larim i stap.
Lain Human Rights and Equal Opportunities Commission long dispela wik bai givimaut ol nupela guidelines oa rul long wanem kain pasin na samting ol employers na ol arapela wokmanmeri i mekim, em Komisin i lukim olsem em i daunim ol meri igat bel.
Komisin i soim-aut klia olsem ol meri igat bel na ol i save wok, i wok long bungim ol kainkain heve yet insait long Australia.
Qantas, ibin tok olsem, bai ol i rausim sampela moa wokmanmeri long traim abirisim ol heve em kampani i wok long bungim long moni long dispela taim.
Em ibin tokaut pinis olsem bai pinisim wan-tausen-500 wokmanmeri long ol wok bilong ol, long traim-daunim ol kos bilong ronim kampani na mekim kampani i ron gut moa na kamapim win-moni.
Ol sekuriti fos bilong Indonesia ibin sutim-idai wanpela independens rebel insait long ol nupela pait i kamap long Aceh Provins bilong Indonesia.
Polis i tok, ol ibin sutim-idai dispela rebel, taim ol ibin wok long hait na kamapim pait long wanpela militeri patrol insait long North Aceh.
Ol ibin makim North Aceh olsem wanpela security zone we nogat trabel i mas kamap long en, stat long mun Mas, bihain long wanpela agrimen ol ibin kamapim namel long ol mausman bilong gavman na Free Tasol, ol trabel i wok long kamap yet.
Long mun igo pinis, ol ibin fosim ExxonMobil long pasim ol wok bilong en bilong kisim natural gas insait long dispela provins, long wanem igat heve i kamap long sekuriti.
Australia medfical association i sutim tok long wanpela tingting bilong queensland state gavman long kisim moa ol medical specilist bilong ol narapela kantri bilong pulmapim ol wok insait long pablic hospital.
Kim Landers ripot olsem -queensland bai kamapim lo strongim wanpela tingting bilong commomwealth bilong mekim isi moa long ol docta bilong ol narapela kantri long kisim medicare provider namba.
Tasol em i tok Russia ino moa tingting tumas long olpela difens fos blong en, ol soldia long graun, na i kolim bikpela wok em dispela ol soldia i wok long mekim insait long Chechnya agensim ol rebel.
Stephen Martin, ibin sutim tok long Federal Gavman bilong Australia long em i wok long traim long bagarapim ol wokbung bilong ol long defens polisi.
Peter Reith, ibin autim wanpela pepa em i toktok long rekot bilong Labor Pati long sait bilong defens taim Opposisen lida Kim Beazley ibin holim wok olsem Defens Minista long 11-pela yar igo pinis.
Dokta Martin i tok, em ibin wok hat long tokim ol defence partner bilong Australia na ol arapela kantri long wold olsem, igat ol wankain tingting na wanbel-pasin i stap namel long ol bikpela politikal pati bilong Australia long sait bilong defens.
Gavman bilong Northern Territory bilong Australia i tok, moni bilong gavman em ol ibin putim long Arafura Gems em i wanpela gutpela invesmen.
26 kantri ibin soim laik pinis long stap long dispela gems, em bai kamap long Darwin long mun Mei.
East Timor, Singapore, Hong Kong, Papua Niugini na Saut Afrika bai stap tu long dispela gems.
Em i tok, Arafura Gems i save apim nem bilong Northern Territory na dispela i soim olsem igat gutpela risen i stap long gavman i putim moni long dispela Gems.
Insait long federal parlimen bilong Australia- namba bilong ol lain memba long sait bilong opposition bai igo antap-taim oli swerim in candicadet usiat ibin winim Ryan by-election insait long Queensalnd.
Bihainim ripot bilong Greg Jennet-coalition nau bai was tu long wanem result ikamap long wanpela meeting bilong Reserve Bank.
Ol bai serim in namba wan memba bilong Labour parti long winim despela election insait long Queensalnd-long tumora.
Long sait bilong Gavman nau- ol bai was gut long wanem kaikai ikamap long Reserve Bank bod meeting.
Wanem mak oli daunim long interest rate long despela wik bai gutpela stori long sait bilong gavman - tasol strong bilong australia dolla bai istap daun yet.
Maski strong bilong australia dolla ino igo daun moa yet- gavman long despela wik bai daunm moa ol takis na bai tokaut olgeta tingting bilongen- em sapos Democrates i wanbel long wanpela tingting bilong daunim 185 million dollab takis long ol beer.
Oli tingting olsem ol bai lukim sampela kain sain or mak ol ino bin save lukim bipo bai kamap antap long kilaut tete nait.
Despela kain sain or mak oli kolim long auroa na oli ting ol bai lukim klia insait long Southern hap bilong Australia tete nait.
Observatory insait long Perth itok- wanpela long ol kain show olsem insait long tenpela yar igo pinis ibin kamapim traipela lait antap long kilaut.
Observatory Astronomer- Peter Birch itok- ol bai lukim Auroras isi tru insait long ol kantri eria- na oli ting kala bilongen bai pink na oli ting bai mix wantataim sampela waitpela kala tu bai mux raun longen.
Wanpela kalapusman insait long Port Hedland Detention senta - em ol ibin larim em long istap insait long Australia- ibin tokaut long pablic olsem- em ino hamamas long we ol iwok long lukautim ol kalapusmanmeri- iwok long askim long istap insait long kantri longen.
Gavin Rainsford ripot olsem- ol ibin tokim Kamran Rostami long em iken istap insait long Australia- bihain tasol long em ibin autim despela belheve bilongen long pinis bilong wik.
Irian Jaya igo bek long ples bioong ol.
Ol ibin singautim ol raiot polis igo insait long Port Hedland detainteion senta long faide -taim wanpela lain kalapus bilong Irian Jaya ibin soim tingting inolaik biloong ol long oli salim tripela pipol bilong Irian jaya igo bek long kantri bilong ol.
Kamran Rostami- em wanpela kalpusman tu bilong Iraian Jaya ibin tokim ABC- olsem- ol despela tripela pipol isave sapotim indpendence long hap bilong ol na sapos oli salim ol igo bek nau- ol bai kalapusim ol or sapos nogat ol iken kilim ol sapos oli pusim laik bilong ol na salim ol igo beck.
Rostami em yet i wanpela political activist insait long Irian Jaya- na em ibin winim ol askim bilongen long istap insait long Australia bihain long em ibin istap kalapus inap long tenpela mun insait long Woomera insait long South Australia- pastaim long oli salim em igo long Port Hedland tupela mun igo pinis.
Gavman long Belgrade i tok oli arestim pinis olpela president blong Yugoslav, Slobodan Milosevic.
Bihainim ol bikpela wok em oli lusim tupela nait long mekim, i luk olsem Slobodan Milosevic i bungim taim nau we em bai pinis olketa.
Pastaim tasol long foa kilok tede long moning, pipol i bin harim faifpela pairap blong gan insait long kompaun, na liklik taim bihain long dispela longpela kar blong gavman i kam aut long ol geit blong kompaun.
Ol bung toktok i bin wok long gohet long nait na sampela ripot i tok president blong kantri nau, Vojislav Kostunica, i bin go tu long dispela haus.
Taim ol gavman ofisal i go toktok wantaim em, Milosevic i bin tok lukaut long kilim em yet olsem bai em i noken larim ol i arestim em, tasol gavman nau i tok oli arestim em pinis na oli lukim longpela lain kar em i bin lusim kompaun, i go insait long haus kalabus.
Oli ting em bai gohet long sakim tok taim em i sanap long kot.
Ripot i tok President blong Indonesia, Abdurrahman Wahid, ino laik harim tok long em i mas skelim wok blong president wantaim Vice President Megawati Sukarnoputri.
Jakarta Post niuspepa blong Indonesia i tok makim mausman, Adhi Massardi long tok olsem, president i bilip olsem tingting blong burukim paua namel long het-ov-stet na het blong gavman, i mas bihainim konstitusen.
Mr Massardi i tok olsem sapos senis i mas kamap, oli mas senisim konstitusen pastaim na wanem senis oli kamapim i ken stat bihain long yar 2004.
Planti toktok pipl i sutim long wei President Wahid i wok long ronim kantri.
Planti long ol dispela toktok em ol memba yet blong paliment i go pas long en.
Oli laikim tru long rausim president insait long wanpela spesal miting blong esembli.
Australia i salim pinis wanpela strongpela askim igo long China na United States oa America, long hariap na stretim dispela heve namel long tupela long bel-isi pasin.
Australia dispela taim, long dispela heve.
Mr Downer i bin tok pinis tu long en wantaim American Embeseda long Canberra.
China, long wanem samting tru i bin kamap, na i promis olsem, ol bai larim ol dispela kru long go lukim kwik American konsula ofis.
Australia i bin nap long mekim gutpela wok tru blong salim ol samting igo long ol narapela kantri dispela taim.
Dispela i makim nambawan gutpela wok olsem bihain long 21 yar.
Tred Minista Mark Vaile, i tok mak blong exports -- ol samting kantri i save salim -- i bin go antap long 25 pesent long yar igo pinis, long wanem value oa strong blong dola i bin daun na prais blong ol samting i bin strong.
Dispela i gutpela winim sikis pesent blong ol faifpela yar bipo.
Taim em i tokaut long samtingn oli kolim Annual Trade statement, Mr Vaile i bin tok mak blong exports i bin go antap bikpela long yar 2000, tasol long wanem ekonomi blong America i bin go slou tumas, prais blong ol samting ino strong.
Mr Vaile i tok ol samting Australia i bin salim long ol Asian kantri i bin go antap long 34 pesent long yar igo pinis -- ol samting igo long China i bin go antap long 47 pesent -- Singapore long 45 pesent, na South Korea 43 pesent.
Tred Minista i tok bikpela samting blong wokim dispela yar em long kirapim ol nupela toktok long World Trade Organisation.
Fiji Electoral Commission i tokaut pinis long moa long faiv-million Australia dola budget blong ol election em bai oli holim long mun Ogas na dispela i moa long haf million dola aninit long dispela oli bin makim blong 1999.
Moni oli makim blong tok klia long ol vota na putim naim blong ol long vot, i bin go daun, tasol oli makim moa moni blong taim blong elekson na kandim ol vot.
Siaman blong Commission, Ratu Joshua Toganivalu i tok, moni oli makim blong elekson i go daun liklik, long wanem ino gat inap taim oli givim pastaim long elekson long mun Ogas.
Tasol em i tok, wanem moni oli makim pinis, bai oli usim gut long rere long elekson.
Caretaker Gavman blong Fiji, i wok long askim long ol gavman blong ol narapela kantri, long moa moni blong usim long dispela elekson.
New Zealand Difens Fos i tok em bai noken pinisim wanpela wok blong painim aut moa long wanpela toktok olsem, wanpela Australian soldia i bin bagarapim ol kedet, inap long wik bihain.
Dispela Australian Army kapten i wok long lusim tupela yar wantaim New Zealand militari treining beis.
Australian Difens Fos i tok em em i lukim dispela trabal olsem wanpela bikpela trabal stret, tasol em i tok dispela kapten i tok em ino mekim dispela trabal.
Major Hugh McAslan blong New Zealand Difens Fosi tok em i rong long tok ol militari polis i wok long galasim trabal.
Japan i askim America long tok klia long wanem na wanpela nukilia submarine blong em ino bin toksave long ol pastaim long em i bin kamap long bris blong em.
Foreign Minister Yohei Kono i bin tok tu olsem, oli mas pasim ol narapela lukluk raun blong ol Submarine igo long Japan, inap oli givim gutpela bekim long dispela asua.
Dispela submarine i bin igo kamap long bris blong Sasebo aste, bihain long em i bin lusim Hawaii.
Ol otorati blong Japan i tok, dispela pasin submarine blong America i bin mekim, i bin bagarapim tok oraet oli bin mekim long oli mas givim toksave 24 hawa pastaim long lukluk raun.
Oli laikim dispela olsem bai ol sekim mak blong posin nukilia long ol bris, bipo na bihain long lukluk raun blong submarine.
Tunde) oa nogSean Dorney i ripot olsem Mr.
Sope i tokaut pinis em i stat pinis long toktok wantaem ol loya bai em i ken kisim despela tupela-ten-seven memba blong Palaman husat i bin sainim despela vot nogat bilif longem, igo long kot.
Oli bin ting bai oli stat long paitim toktok oa debate long dispela mosen tumora long tu-kilok.
Sope i bin tokim ol niusman meri long kaiptal, Port Vila, em i wok long hope bai Supreme Kot bai stat long harim despela Em i tok em i kisim ol despela memba igo long kot, long ol toktok insaet long mosen, em i mekim kain tokwin long em i save wok bung wantaem ol kriminal laen.
Tupela-ten-seven memba blong Palaman i bin sainim despela mosen, wantaem tu, eitpela husat i bin stap insaet long Koalisen Gavman blong Mr.
Sope, i nap long wik i pinis.
Despela kot kes, i kirapim nau ol kain kwesten long sapos Mr.
Sope i bin tok, sapos em inogat inap memba oa namba blong holim Gavman, em bai i lusim wok blongem, tasol em i no nap mekim wanpela toktok long wanem samting nau Speaker bai i mekim.
Ol diplomet blong America i redi long go bungim ol boskru blong wanpela American spai balus em igo stap olgeta long southern China.
Ol Chinese ofisal i tok ol dispela boskru i kam aut lusim balus pinis na oli karim ol igo long militari beis -- tasol oli no laik tok klia sapos ol Chinese militari ofisal i bin go insait long balus.
Ripot i tok, dispela spai balus, em i bin go sidaun kwik long graun long wanem sampela trabal i bin kamap long en bihain long em i bam wantaim wanpela F-8 faita jet blong China, i gat long en ol kain kain masin blong spai wok.
Wanpela Republican Congressman blong America, Chris Cox i tok sapos dispela tupela balus i bin bam long intanesanal solwara, ating dispela pasin China i mekim i bagarapim American sovereignty.
Wanpela lotu lida blong China, Zhang Hongbo i kisim sapot pinis ikam long sampela senator blong America, sampela dei tasol bipo kot i harim kes blong em.
Bai oli painim aut wanem samting bai kamap long en, bihain long kot i harim kes blong em.
Sia blong Senate Foreign Relations Committee, Senator Jesse Helms i askim pinis gavman blong America long lusim Mr Zhang, 46 krismas blong em, igo fri na bringim em igo long America.
Mr Zhan bai kamap long District Kot long Friday long painim aut sapot bai oli larim em long lusim kalabus na stap wantaim komuniti, inap long kot i harim asylum appeal blong em.
Em i bin statim Zhong Gong lotu movument long 1990s, wantaim moa long 30 million ol sapota.
Mr Zhang i bin kamap long Guam, wantaim wanpela giaman Chinese passport long mun Januari long yiar igo pinis.
Em i bin tok, em i wok long ronawei ol pasin nogut gavman i wok long mekim long em long China.
Gerard Ouckewen, husat i bin dai long mun igo pinis, oli bin holim long ples blong em long Ouvea Island, long New Caledonia.
Mr Ouckewen i bin wanpela komiti President blong Pro-independence Caledonian Union long Ouvea.
Namel long ol pipal i bin stap long funerale, long President blong Kanak Socialist Nationa Liberation Front, Roch Wamytan.
Wanpela coronial ripot long dai blong Mr Ouekewen i bin painim aut olsem em i bin dai long trabel long leve blong em bihain long em i bin pudaun klostu long kar blong em long Noumea.
Em i bin tok, em ino bin dai bihain long pait i bin kamap long Noumea ples balus, tasol Mr Wamytam i laik bai oli mas mekim moa wok painim aut long dispela dei blong em.
Insait long dai blong Mr Ouckewen, polis i bin kamapim strongpela wok sekuriti long Ouvea Island.
Long New Zealand, wanpela lain difens fos bos blong bipo, i bin sutim tok long gavman long wanem em i no bin askim pipol blong kantri, pastaim long em i daunim namba blong ol memba blong Difens Fo.
Insait long wanpela pas em i kamap long The Dominion niuspepa blong Wellington, ol seven olpela bos blong difens fos i bin tokaut long wari blong ol long difens polisi blong gavman, em oli tok i wok long bagarapim paua blong difens.
Dispela grup i tok gavman i wok long bihainim tingting we difens bai noken redi tumas long kirap na pait kwiktaim, na i wok long tanim difens i kamap wanpela fos tasol blong mekim ol peacekeeping na sival wok, tasol em ino askim pastaim pipol long dispela.
Cold War bipo.
Em i tok strong yet olsem, gavman i wok long kirapim wanpela difens progrem em kantri i ken lukautim igo long longpela taim bihain, na em bai oli save skelim moni blong en isi isi, tasol wanpela fos em bai noken pulim moni lusim edukesin, helt na ol sosal polisi.
Australian Immigration Minister Phillip Ruddock i wok long sapotim ol rul blong Immigration, maski long ol tingting no-laik oli bin autim long ol aste.
Paula Kruger i ripot olsem, oli bin autim ol tingting no laik long tingting blong Gavman bihain long wanpela man i bin putim paia long em yet arasait long Palaman Haus aste.
Wanpela man blong Pakistan, krismas blong em, 48 i bin wok long traim long bringim famili blong em ikam long Pakistan.
Mr Ruddock i tok, application oa pas blong em i bin hat liklik longwanem, pikinini meri blong em, i bin disabled, tasol bai oli mekim wanpela tingting yet long en.
Lida blong Democrats Meg Lees i tok, sapot long ol refugi i go nogut nau, moa long gavman blong bipo.
Tasol Mr Ruddock i tok, rul blong Australia immigration nau i hat moa winim dispela blong bipo, polisi nau oli bihainim, ol gavman bipo i bin usim tu.
Ol ibin flaiim Opposisen lida bilong Papua Niugini Bill Skate igo long Australia long kisim marasin bilong sik long leva bilong em.
Bill Skate ibin stap long intensive care unit long Port Moresby Generel Hospital inap long kolostu tripela wik, we ol dokta i tok olsem em i stable oa bodi bilong em i kamap strong liklik nau.
Ol ibin bringim em igo long hausik sampela dei bihain long polis ibin sasim em long paulim na stilim moni bilong pablik.
Ol ibin painimaut long dispela heart problem oa sik bilong leva bilong Bill Skate bihain long em ibin pudaun nating long wanpela polis stesin long Port Moresby, taim ol ibin wok long sasim em long narapela rong.
Ol ibin traim long flaiim Bill Skate igo long Australia long kisim marasin long elevenpela dei igo pinis, tasol sik bilong em ibin kamap bikpela na balus ibin tanim igo bek long Port Moresby.
Ofis bilong Bill Skate i tok, em i wok long kisim marasin nau long wanpela hausik long Brisbane.
Lain Oposisen long Vanuatu i wok long traim kisim wanpela kot oda blong fosim Spika i singautim Paliment ikam miting.
Oposisen i wokim dispela bihain long Spika i bin pasim miting blong Paliment tede, pastaim long oli paitim toktok long vot nogat bilip agensim Praim Minista Barak Sope.
Sean Dorney i ripot olsem, Spika i bin tok em ino nap larim Paliment i lukluk long nogat bilip mosen long wanem em wanpela kot kes i kamap pinis long en tu.
Spika i tok, tingting blong Mr Sope long kotim bikpela lain memba blong paliment, i min olsem oli no nap toktok long dispela mosen long paliment.
Mr Sope i tok olsem em bai kotim olgeta 27 memba husat i bin sainim dispela mosen blong nogat bilip long em long baim em tu-milian Australian dola, long wanem insait long ol toktok long mosen oli bin tok em i gat ol wokbung wantaim ol intanesanal kriminal.
Bos blong Vanuatu Trading Post, Mark Neil-Jones, i tok Oposisen em yet bai go long kot.
Oposisen i bin karim tingting blong Spika igo long kot.
Mr Neil-Jones i tok, oli bin winim dispela kes.
16 Million Australian Dola.
Mausman bilong ANZ Bank Bob DeCourtney i tok, bai ol ino katim namba bilong ol wokmanmeri i wok nau long Amerikan Samoa Bank, tasol ol bai muvim sampela wokmanmeri igo long ol arapela eria bilong wok.
Benk, na i tok, bai ol i wokim sampela senis bilong kamapim gut sevis bilong Benk, tasol bai ol i wokim ol dispela senis isi-isi.
Narapela bisnis benk em i save wok long American Samoa, em long Bank of Hawaii, em bikpela ofis bilong en i stap long Honolulu.
China i bin sakim tok blong America long lusim kwik ol boskru blong wanpela American spai balus em i bin bagarap na go sindaun olgeta long Hainan ailan long solwara blong China long Sande.
Dispela pasin blong China i mekim na ol belheve namel long tupela kantri i go bikpela moa.
Wanpela diplomet blong America husat i bin bungim ol tupela-ten-foa boskru long Tunde apinun i tok oli stap gut tasol, tasol em ino tokaut klia long wanem taim tru bai oli lusim ol.
Ol Chinese ofisal i bin strong long tok olsem, America i mas save olsem dispela heve i kamap long hasua blong en yet na i tok, moa beta America i stat long stretim heve wantaim wanpela tok sori na i tok America i mas stop long mekim ol spai wok klostu long ol eria blong China.
Toktok blong ol Chinese ofisal i kamap taim moa wari i kamap long wanem samting nau bai kamap long dispela spai balus blong America insait long China.
Chinese President President Jiang Zemin i bin sutim tok long America long kamapmim dispela birua na America i sutim tok long China long burukim loa na go insait long balus blong en.
Balus ia, wanpela reconnaissance oa spai balus em i bin pulap long ol kain kain masin blong mekim spai wok, i bin bam wantaim wanpela jet faita balus blong China na long wanem em i bagarap, em i bin sidaun hariap tru long dispela Chinese ailan oli kolim Hainan.
Ol Chinese jet balus i bin bungim dispels spai balus blong America antap long intanesanel solwara.
America i bin askim long holim namba tu miting wantaim 24 kru memba blong wanpela spai balus blong America.
Dispela balus i stap pas long island blong South China bihain long em i bin bam wantaim wanpela jet blaus blong China.
Wanpela diplomat blong America i tok, oli wok long traim long rereim miting wantaim Foreign Affairs Ministry insait long island province blong Hainan, we dispela balus i bin pudaun kuik long en long wiken.
Neal Sealock, i tok, em i bin bungim pinis olket kru memba, em oli wok long holim kalabusim ol pinis inap long tripela dei na oli stap oraet tasol.
Beijing ino tokaut yet long lusim ol dispela kru memba blong America igo fri, tasol em i tok, America i mas tok sori long dispela birua i bin kamap.
Interim Paliment blong East Timor i askim indipendens lida Xanana Gusmao long tok klia long wanem tingting em i gat long National Council.
Ol ripot long wik i pinis i tok Mr Gusmao, husat planti pipol i ting bai kamap nambawan president blong indipendent East Timor, i bin risain long kaunsel long wanem em ino hamams long ol pait kros long konstitusen blong East Timor.
Tasol ol ripot nau tasol i kam i soim olsem, i tru Mr Gusmao i tok em bai pinis long wok olsem Spika blong kaunsel, tasol ating em bai noken risain long kaunsel stret.
Pastaim long dispela, bos blong U.
Transitional Administration long East Timor, Sergio Vieira de Mello, vee-AY-rah duh MEL-oh i bin tok Jose Ramos-Horta bai pinis olsem foren minista blong teritori blong kisim wok blong Gusmao long National Council.
Fiji Electoral Commission i tokaut pinis long moa long faiv-million Australia dola budget blong ol election em bai oli holim long mun Ogas na dispela i moa long haf million dola aninit long dispela oli bin makim blong 1999.
Moni oli makim blong tok klia long ol vota na putim naim blong ol long vot, i bin go daun, tasol oli makim moa moni blong taim blong elekson na kandim ol vot.
Siaman blong Commission, Ratu Joshua Toganivalu i tok, moni oli makim blong elekson i go daun liklik, long wanem ino gat inap taim oli givim pastaim long elekson long mun Ogas.
Tasol em i tok, wanem moni oli makim pinis, bai oli usim gut long rere long elekson.
Caretaker Gavman blong Fiji, i wok long askim long ol gavman blong ol narapela kantri, long moa moni blong usim long dispela elekson.
Sean Dorney i ripot olsem dispela kot kes ino pas wantaim ku blong George Speight tasol i pas wantaim wanpela indipendens muvmen antap long Rotuma ailan.
Long mun Disemba long yar igo pinis, polis i bin pulim kalabusim Gagaj Rafeok Riogi long Rotuma na karim em igo long Suva blong putim em long kot bihainim ol sedition sas we oli tok em i bin kirapim trabal blong bagarapim kantri na gavman.
Riogi i save stap long Sydney na em i wanpela naturalised Australian.
Em i bin go bek long Rotuma blong halvim raitim kamap wanpela pepa blong indipendens muvmen blong givim long Commission em i bin wok long galasim konstitusen blong Fiji.
Rotuma em i wanpela Polynesian ailan i stap foa-handret kilomita igo long northwest blong Fiji em ol British i bin mekim i kamap wanpela hap blong Fiji.
Taim em i rausim sas long Riogi, Fiji Chief Magistrate, Salesi Temo, i bin tok moa beta oli mas toktok long ples klia long indipendens blong Rotuma na painim aut sapos pipol i sapotim dispela aidia oa nogat.
Em i tok em i luksave olsem, Riogi i bin wok long bihainim ol rot aninit long loa blong traim kisim indipendens blong Rotuma na i painim aut olsem, kantri ino bin nap long pruvim olsem Riogi i bin gat tingting nogut blong bagarapim kantri.
Japan i givim pinis moa long 800-tausen Australian dola igo long progrem blong Pacific Islands Forum Secretariat long kirapim ol wok.
Dispela moni i wanpela hap long ol halvim em Japan i save givim oltaim blong halvim ol kantri long rijen.
Embeseda blong Japan long Suva, Hisato Murayama i bin givim dispela moni long Secretary General blong Forum Secretariat, Noel Levi, insait long wanpela seremoni.
Wanpela agrimen bai kamap bihain em bai tokaut long wanem ol kain projekt dispela moni bai go long en.
Long New Zealand, wanpela lain difens fos bos blong bipo, i bin sutim tok long gavman long wanem em i no bin askim pipol blong kantri, pastaim long em i daunim namba blong ol memba blong Difens Fo.
Insait long wanpela pas em i kamap long The Dominion niuspepa blong Wellington, ol seven olpela bos blong difens fos i bin tokaut long wari blong ol long difens polisi blong gavman, em oli tok i wok long bagarapim paua blong difens.
Dispela grup i tok gavman i wok long bihainim tingting we difens bai noken redi tumas long kirap na pait kwiktaim, na i wok long tanim difens i kamap wanpela fos tasol blong mekim ol peacekeeping na sival wok, tasol em ino askim pastaim pipol long dispela.
Cold War bipo.
Em i tok strong yet olsem, gavman i wok long kirapim wanpela difens progrem em kantri i ken lukautim igo long longpela taim bihain, na em bai oli save skelim moni blong en isi isi, tasol wanpela fos em bai noken pulim moni lusim edukesin, helt na ol sosal polisi.
Oli Ting New Caledonia bai igat wanpela niupela president tete.
Despela bai kamap- bihain long congress long hap ibin makim wanpela niupela gavman aste bilong despela french territory.
Niusman bilong mipela insait long pacific itok- ol ol ibin registerim mayor bilong Noumea- Jean Leques- ibin mekim despela niupela gavman long kamap wantaim despela tingting long wanem- Mr.
EQUES - itok - wok i planti tumas bihain long em ibin holim despela tupela wok wantaim inap long tupela yar igo pinis.
Oli makim em ken olsem Mayor- na em ibin tokaut olsem em bai putim tingting tasol long wok bilong mayor.
Oli ting Pierre Frogier bilong lain anti independence -R.
Parti na na tu emi member bilong French National Assembly bai kamap niupela president.
Oli bin sutim ol soldia blong Fiji em oli stap na wok ol peacekeeper blong New Zealand, long East Timor, tasol oli no bin kisim bagarap.
Wanpela maus-man blong Armi blong New Zealand i tok, dispela pait i bin kamap long Monday long southern boda wantaim Indonesia West Timor.
Em i bin tok, pait i bin stat bihain long sampela lain i bin sut long gan long hap blong ol Fijian peacekeepers.
Dispela maus-man i tok, ol soldia blong Fiji i bin sut bek long gan na salim wanpela patrol blong lukluk long eri blong painim ol dispela rebel lain.
Naun oli wok long mekim wanpela wok painim aut long dispela asua i bin kamap.
Papua New Guinea polis i wok long painim aut long wanpela birua blong wanpela coffee grower, Dich Hagon, em papa na mama blong em i bin karim em long Australia.
Oli bin paitim Mr Hagon bihain long 50 pipal i bin igo long plantesin blong em long Western Highlands, sampela taim tete.
Polis i bin pasim ol dispela pipal wantaim Mr Hagon long wanpela rot klostu na lusim em i go fri.
Bihain oli bin givim em marasin blong stretim ol bagarap em i bin kisim taim oli bin paitim em.
Niusman blong mipela long Port Moresby i tok, Mr Hagon i bosim wanpela gutpela coffee plantesin long Papua New Guinea, na longpela taim em i wok long koros wantaim ol lokal papa graun em sampela politisen i sanap bihain long ol.
Paliment blong Solomon Islands i oraitim pinis wanpela Amnesty Bill em planti pipol ino hamamas long en.
Dispela Bill oa tingting blong loa, i toktok long noken kotim ol militan husat i bin wok long pait long kantri, wantaim tu ol narapela militan insait long trabal long Marau.
Sapos oli laikim dispela loa long lukautim ol long kot, ol militan i mas givim bek olgeta gan na katres oli bin stilim insait long taim bai oli makim long ol.
Minista blong National Unity, Reconciliation na Peace, Allan Kemakeza i tok ol samting blong pait i stap yet long han blong ol militan long wanem oli no promis long ol yet bai oli ken go bek insait long sosaiti.
Em i askim olOpposition memba blong paliment long mekim wanpela gutpela samting blong halvim ol wok blong painim kain peace em bai stap oltaim oltaim na we ol militan i ken givim bek olgeta samting blong pait.
Palaman blong Solomon Islands i pasim pinis wanpela motion i askim gavman long givim sekuriti na welfare benefit long ol memba blong Palaman, taim oli stap long kapital, Honiara, long stap long miting blong palaman.
Opposition memba blong Palaman, ino nap fri long toktok long Palaman.
Tasol Prime Minister, Manasseh Sogavare, i tok, kantri nau i gat heve long moni, olsem na ol memba blong Palaman imas redi long lusim sampela benefit oli save kisim, olsem ol minister blong em i wokim pinis.
Lain Oposisen long Vanuatu i wok long traim kisim wanpela kot oda blong fosim Spika i singautim Paliment ikam miting.
Oposisen i wokim dispela bihain long Spika i bin pasim miting blong Paliment tede, pastaim long oli paitim toktok long vot nogat bilip agensim Praim Minista Barak Sope.
Sean Dorney i ripot olsem, Spika i bin tok em ino nap larim Paliment i lukluk long nogat bilip mosen long wanem em wanpela kot kes i kamap pinis long en tu.
Spika i tok, tingting blong Mr Sope long kotim bikpela lain memba blong paliment, i min olsem oli no nap toktok long dispela mosen long paliment.
Mr Sope i tok olsem em bai kotim olgeta 27 memba husat i bin sainim dispela mosen blong nogat bilip long em long baim em tu-milian Australian dola, long wanem insait long ol toktok long mosen oli bin tok em i gat ol wokbung wantaim ol intanesanal kriminal.
Bos blong Vanuatu Trading Post, Mark Neil-Jones, i tok Oposisen em yet bai go long kot.
Oposisen i bin karim tingting blong Spika igo long kot.
Mr Neil-Jones i tok, oli bin winim dispela kes.
Vanuatu Acting Chief Justice i larim pastaim tingting sapos bai oli singautim bek Palaman long vot long vot ino gat bilip long Prime Minister inap long Friday.
Opposition i wok long askim sapos tingting no laik blong Spika long stat blong dispela wik long noken larim vot igo het, i stret aninit long mama-loaActing Chief Justice, Vincent Lunabek, i bin harim ol pait toktok ikam long Gavman na Opposition inap long tripela hawa aste bipo em i bin pasim pastaim kes long en.
Long Tude, Spika blong Vanuatu ino bin laik larim motion blong vot ino gat bilip longwanem, em i bin tok, Prime Minister, Barak Sope i wok long kotim olketa 27 memba blong Palaman, husat i bin sainim dispela motion, long bagarapim naim blong em.
Em i bin tok olsem, Palaman ino nap paitim toktok long dispela, longwanem, dispela heve i stap long han blong kot.
Opposition i tok, Parliamentary privilege, i karamapim dispela motion na Spika i bin rong long dispela tingting.
Australia i tok, ol tambu agensim Fiji bai stap yet olsem i nap em holim eleksan long mun Ogas.
Insait long ol toktok long Canberra, Australia Foren Minista, Alexander Downer i bin tokim Interim Foren Minista bilong Fiji, Kalipate Tavola olsem, Australia i rere long halvim Fiji long ronim eleksan.
Downer i tok Australia bai gohet yet long tambuim ol kain halvim em bai nonap bagarapim laif blong pipol, wantaim tu ol wokbung long difens, tambu agensim ol Fiji sports tim, na ol lain i bin istap insait long ku long yar igo pinis long noken go insait long Australia.
Ol palamen memba bilong America ibin tokim Presiden George W Bush long go het long putim tambu long militeri gavman bilong Burma, maski sampela samting i soim olsem igat senis i kamap long politik long kantri.
Aung San Suu Kyi.
Dispela leta i tok, ol dispela tambu ibin halivim long mekim militeri gavman i tingting long holim ol toktok bilong politik wantaim Aung San Suu Kyi na ol sapota bilong em.
Insait long dispela sikispela mun igo pinis, wanpela sinia memba bilong militeri gavman ibin wok long bungim na toktok wantaim Opposisen lida bilong Burma.
Irian Jaya, na igo insait long PNG.
Planti-handred pipol ibin ronawei igo insait long Papua Niugini long pinis bilong yar igo pinis, bihain long ol independens paitman ibin kamapim ol trabel wantaim ol atoreti bilong Indonesia.
Indonesia gavman nau i wok long singaut long ol dispela pipol i go bek.
Indonesia i wok long go het long bikhet na wari tumas long laif bilong pipol.
Gavman bilong Australia i bin askim New Zealand long larim wanpela lain jet balus bilong Air Squadron Skyhawks i save istap insait long New South Wales, long istap yet abrisim namel bilong yar bihain.
Tasol New Zealand Praim Minista Helen Clark ino bin promisim Australia Praim Minista John Howard olsem New Zealand bai yesa long despela askim bilong Australia.
Oli ting ol bai tokaut long bihain taim bilong olgeta air combat wing bilong New Zealand long mun May.
New Zealand bai lusim Nowra Naval Bes long New South Wales South, bihain long em ibin wok long givim difens treining long Australia nevi insait long dispela tenpela yar igo pinis.
Nowra Agreement bai pinis long namel bilong yar bihain taim Autralia Air Fos iwok long tingting long kisim ol niupela British Aerospace Hawk Tasol taim stret ol ibin makim bilong kisim ol despela niupela balus bai abris.
Ambassador blong China long Washington i tok, America imas mekim stretpela tingting blong pinisim dispela heve blong spai balus.
China i laikim bai America i mas tok sori yet long em long dispela birua.
China Sea long Sunday.
Ari Fleicher i tok, America ino klia long astingting long em i mas tok sori.
Bush i tok long oli mas lusim kuik dispela 24 kru memba igo fri na givim bek balus.
Pacific Islands Forum long holim miting bilong ol lida bilong dispela yar, insait long Nauru.
Presiden Teburoro Tito bilong Kiribati, ibin tokaut long dispela tingting long mun igo pinis, bihain long em ibin kisim tingting bilong ol narapela Forum lida long wanem kantri ol i laik bai hostim Forum miting bilong dispela yar.
Dokta Maoate i tok, bipo, Cook Islands ibin sapotim Fiji long hostim dispela Forum miting, tasol dispela ibin kamap hat moa, bihain long ol trabel ibin kamap long mun Novemba long yar igo pinis, na tu, long ol heve ibin kamap long wok bilong Hai Kot insait long Fiji.
Cook Islands ibin hostim Forum miting long 1997.
Jiang Zemin, blong China bai statim 24 hawa lukluk raun igo long French Polynesia, tete.
Gaston Flosse na ol narapela sinia ofisa blong Territori wantaim tu ol memba blong lokal Chinese komuniti.
Indonesia polis i bin sut long gan igo antap long kilaut blong tok lukaut long ol Muslim geng husat i bin tromoe ston long wanpela kar em i karim tripela Kristian.
Oli bin sasim dispela tripela Kristian long statim bikpela namel long tupela lain lotu, we planti handret pipol i bin idai, na blong mekim save long tripela, kot i tok oli mas kilim.
Bikpela lain Muslim, samting olsem tu-tausen, i bin bung na tromoe ol ston long karim em i karim dispela tripela man igo long haus kalabus.
Ol witnes oa pipol husat i lukim dispela trabal i tok, wanpela polisman i bin kisim bagarap taim wanpela ston i pas long em.
Ol lain Muslim i bin bruk na ronawe taim sekuriti fos i sut long gan antap long het blong ol blong tok lukaut long ol.
700 Kristian em oli bin paitim ol Muslim long mun Mei long yar igo pinis.
Insait long wanpela trabal, oli bin kilim 191 Muslim em oli bin wok long hait i stap long wanpela mosque oa haus lotu.
Planti handret moa i bin idai na sampela vilis i bagarap raun long taun, taim ol Muslim geng i peibek.
Ol pait namel long tupela lain lotu i bin muv igo longol Maluku ailan, we planti tausen pipol i bin idai stat long taim pait namel long ol Kristian na Muslim i bin stat long mun Jenuari, 1999.
Ratu Josefa Iloilo i salensim tingting long makim ken olpela interim administration olsem caretaker gavman blong Fiji, bai oli harim sampela taim long dispela mun.
Oli Ting New Caledonia bai igat wanpela niupela president tete.
Despela bai kamap- bihain long congress long hap ibin makim wanpela niupela gavman aste bilong despela french territory.
Leques - itok - wok i planti tumas bihain long em ibin holim despela tupela wok wantaim inap long tupela yar igo pinis.
Oli makim em ken olsem Mayor- na em ibin tokaut olsem em bai putim tingting tasol long wok bilong mayor.
Pierre Frogier bilong lain anti independence -R.
Parti na na tu emi member bilong French National Assembly bai kamap niupela president.
Oli givim mak or swerim in wanpela niupela gavena General bilong New Zealand.
Meri ia em long Dame Silvia Cartwrith- usait ibin namba wan meri ol ibin makim em olsem wanpela High Kot Judges na nau tasol oli makim wanpela meri long kamap mausmeri bilong queen.
Dame Silvia ibin igo pas long wanpela wokpainim insait long kantri long ol sutim tok long sampela docta ibin mekim ol paul pasin long taim ol ibin traim long halavim ol meri igat sik cansa long rot bilong karim pikinini-insait long National womens Hospital - ibin namel long sampela long ol bigpela wok em ibin winim taim taim em ibin haikot jadge.
Em i wanpela memba tu bilong United Nations committee iwok long was long lukim olsem ol imas pinisim nau despela kain pasin bilong lukluk daun na daunim nem bilong ol meri.
Wanpela meri husat i go pas long independens muvmen bilong New Caledonia i kamap nupela vais presiden bilong dispela territori bilong France.
Dispela em i nambatu gavman bilong New Caledonia em i wok long go het long kisim moa otonomi ikam long France.
Jean Leques, ibin lusim wok bilong em olsem Presiden long mun igo pinis, long wanem em i tok, em i laik wok tasol long ronim dispela siti.
Dispela ibin opim rot bilong Pierre Frogier, wanpela memba tu bilong R-P-C-R, long kamap Presiden.
Planti pipol ino bin save husat bai kamap vais presiden.
Sampela toktok ibin kamap olsem lida bilong independens pati, F-L-N-K-S, Roch Wamytan, bai kisim dispela wok aninit long wanpela sistem ol ibin kirapim bilong ronim New Caledonia insait long narapela 15 yar, igo inap long taim ol i vot long independens.
Long dispela tupela yar igo pinis, em ibin holim wok olsem Minista bilong Culture, Youth na Sports.
Kofi Annan i bungim pinis strongpela toktok bihainim ol toktok bin mekim ino long taim igo pinis long sapotim independence blong America Samoa.
Declaration long givim indepence igo long ol colonial kantri na territori.
Em i bin askim long wanem program oli mekim blong rereim American Samoa na askim America long wok bung wantaim komiti blong kamapim independence blong dispela territori.
Falemavaega Eni Hunkin i tok, Secretary General blong United Nations, ino save gut long wanem samting i wok long kamap long American Samoa.
Praim minista bilong New Zealand, Helen Clark, i tok emi laikim oli luksave long ol olpela lain paitman bilong New Zealand insait long Vietnam wo, wankain olsem ol olpela paitman bilong Australia na America.
Clark ibin tokim palimen olsem em yet i laik go pas long despela heve long wanem em ino hamamas long ol wok i gohet insait long ol ofis igo pas long lukautim wari bilong ol wo vetran.
Ol wok nius i tok, ol lain vetran bilong New Zealand insait long Vietnam wo i bin wok long toktok planti olsem ol i bin wok long givim baksait long ol, taim oli save lukautim gut tasol ol soldia usait i bin pait long tupela Wol Wo Wan na Wol Wo Tu, na ol narapela pait insait long ol narapela kantri.
000 ol soljia bilong New Zealand - ibin tok yesa na igo pait insait long Vietnam namel long 1964 na 1972.
35) ibin idai na 187 ibin kisim bagarap.
President Jiang Zemin blong China i bin miting wanrtaim ol lokal lida blong French Polynesia, wantaim tu President blong teritori, Gaston Flosse.
President Jiang i bin malolo liklik long Tahiti insait long wokabaut blong en igo long South America blong lukluk raun.
Em i wokabaut wantaim 200 pipol insait long deligesin blong em, em i gat tu ol biknem ofisal blong China long en.
Wanpela mausman blong President Flosse i tok toktok blong ol i karamapim ol samting olsem tourism, tuna fishing na pearl indastri.
Republic ov China.
Pastaim long dispela, wanpela liklik lain pipol i bin wokim wanpela protes long rot, agensim lukluk raun blong President Zemin igo long French Polynesia.
Oli bin soim ol hap laplap we oli raitim ol kain toktok agensim China gavman long em i save bagarapim fridom blong pipol blong Tibet, na oli tok China ino save respektim human rait.
Wanpela pren bilong Skate femili i tok, Bill Skate ibin kisim sampela test long bodi bilong em, bihain long ol ibin bringim em igo long Wesley Hospital long Brisbane.
Long mun igo pinis, Bill Skate ibin bungim bikpela heve ken long wanpela sik em ibin igat pinis long leva bilong em.
Palaman blong Solomon Islands i pasim pinis wanpela motion i askim gavman long givim sekuriti na welfare benefit long ol memba blong Palaman, taim oli stap long kapital, Honiara, long stap long miting blong palaman.
Opposition memba blong Palaman, ino nap fri long toktok long Palaman.
Manasseh Sogavare, i tok, kantri nau i gat heve long moni, olsem na ol memba blong Palaman imas redi long lusim sampela benefit oli save kisim, olsem ol minister blong em i wokim pinis.
Vanuatu Acting Chief Justice i larim pastaim tingting sapos bai oli singautim bek Palaman long vot long vot ino gat bilip long Prime Minister inap long Friday.
Vincent Lunabek, i bin harim ol pait toktok ikam long Gavman na Opposition inap long tripela hawa aste bipo em i bin pasim pastaim kes long en.
Barak Sope i wok long kotim olketa 27 memba blong Palaman, husat i bin sainim dispela motion, long bagarapim naim blong em.
Em i bin tok olsem, Palaman ino nap paitim toktok long dispela, longwanem, dispela heve i stap long han blong kot.
Opposition i tok, Parliamentary privilege, i karamapim dispela motion na Spika i bin rong long dispela tingting.
Australia i tok, ol tambu agensim Fiji bai stap yet olsem i nap em holim eleksan long mun Ogas.
Insait long ol toktok long Canberra, Australia Foren Minista, Alexander Downer i bin tokim Interim Foren Minista bilong Fiji, Kalipate Tavola olsem, Australia i rere long halvim Fiji long ronim eleksan.
Downer i tok Australia bai gohet yet long tambuim ol kain halvim em bai nonap bagarapim laif blong pipol, wantaim tu ol wokbung long difens, tambu agensim ol Fiji sports tim, na ol lain i bin istap insait long ku long yar igo pinis long noken go insait long Australia.
Irian Jaya, na igo insait long PNG.
Planti-handred pipol ibin ronawei igo insait long Papua Niugini long pinis bilong yar igo pinis, bihain long ol independens paitman ibin kamapim ol trabel wantaim ol atoreti bilong Indonesia.
Indonesia gavman nau i wok long singaut long ol dispela pipol i go bek.
Indonesia i wok long go het long bikhet na wari tumas long laif bilong pipol.
Australia i redi blong givim bikpela moni igo long Fiji blong halivim em wantaim elekson em bai kamap long mun Ogas.
Dispela tingting i bin kamap bihain wanpela miting aste long Canberra wantaim Fiji Interim Foreign Minister, Kaliopate Tavola.
Foreign Minister blong Australia, Alexander Downer i bin tokim Mr Tavola olsem Australia bai hamamas long givim wan-million Fiji Dola blong em long holim elekson.
Em i tok, em bai givim sapot tu long Fiji sivil society blong halivim long toksave long ol pipal olsem bai oli ken klia gut na stap insait long ol wok blong kamapim pasin blong domocrasi.
Australia bai statim wanpela kempen bilong toktok wantaim ol arapela kantri long traim na winim sapot bilong ol long ol i kamapim senis long komiti sistem bilong United Nations.
Federal gavman bilong Australia i bilip olsem sikispela komiti bilong United Nations em ol i save galasim ol wei olgeta kantri i save bihainim ol human rights agrimen, i save wansait tumas long ol non government Em i laik bai ol i mas elektim wanpela Australia man oa meri long bikpela Human Raits Komisin bilong United Nations, na bai holim ol miting bilong en insait long New York long winim sapot bilong ol arapela kantri em ol i laikim senis i kamap long komiti sistem bilong United Nations.
Foran Minista bilong Australia Alexander Downer i tok, igat sapot i stap pinis namel long ol arapela kantri long senisim dispela komiti sistem.
Ol bai kamapim moa toktok insait long Torres Strait long with bihain bilong toktok long wanpela tingting bilong ol papa graun long kisim moa kontrol long ol fishing insait long ol solwara namel long Papua New Guinea na Australia.
Justin Kerr ripot olsem- ol heve or toktok bilong fisdhing rights insait long Torres Strait ibin wok long kamap long ples klia- bihain long ol lida bilong ples ibin wok long toktok strong long ol bigpela fishing bisnis long lusim despela hap na larim despela bisnis long han bilong ol papa grraun.
Despela ol toktok tasol ibin mekiim na Praimary Industry minista- Henry Palaszczuk raun igo long Thursday Island aste bilong holim moa toktok.
Ol samting ibin kamap insait long despela meeting ibin gut- Mr.
Pauaszczuk itok, na em itok emi hamamas long lukim ol lida bilolng Torres Strait i rere long wok bung wantaim ol commercial fishermen long despela heve.
Wanpela man long despela hap- Maluwap Nona- ibin wok long igo pas long kamapim ol toktok long fishing rights bilong ol papa graun insait long Torres Strait.
Em itok ol tingting nau i bilong kamapim ol toktok bilong daunim mak bilong ol commercial fishing licence insait long region.
President blong America, George W.
Bush, i tok em i sori long wanem wanpela pailot blong China i lus yet bihain long faita jet blong em i bin bam wantaim wanpela American spai balus long nambis blong China yet.
Dispela birua i kamapim pinis ol belheve namel long tupela kantri.
Mr Bush i tok em i sori dispela Chinese pailot i lus yet na i salim tok sori blong em igo long femili blong en.
Dispela tok sori i kamap bihain long taim China i bin wok long tokim America long tok sori long kamapim dispela birua.
Ol gavman ofisal i bin tok Bush bai noken tok sori.
Bush i bin wok long strong tu long toktok blong em olsem, China i mas lusim olgeta 24 American militari man meri husat i bin stap long spai balus, em i bin bagarap bihainim birua na igo sidaun long wanpela Chinese ailan long Sande.
President Bush i bin tok bai gutpela sapos China i larim dispela birua i bagarap wokbung blong en wantaim America.
Mausman blong White House, Joe Fleischer, i bin tok ol diplometik hatwok blong pinisim dispela heve nau i go bikpela na i tok ol dispela wok i gohet yet tasol oli wok long go isi isi long en blong noken kamapim moa belheve.
Bush long noken sapotim Kyoto Treaty, long global warming.
Deputi Prime Minister na Environment Minister blong Cook Islands, Norman Em i tok, em i klia gut olsem, tingting na laik long bisnis blong America, i go pas long tingting blong lukautim sidaun blong pipal, tasol, oli hope, dispela tingting bai senis aninit long nupela President blong America.
Mr George Bush i tok, Cook Islands bai protes na traim long mekim America long senisim tingting blong em.
Wanpela militeri kot insait long Fiji ibin kalabusim wanpela soldia husat ibin kilim wanwok bilong em taim tupela ibin mekim ol pis kiping wok bilong United Nations long Middle East.
Dispela em i nambawan taim dispela kain kot kes ibin kamap long Fiji, na ol ibin givim laif-kalabus long Praivet Henry Ali long kilim narapela soldia long wanpela long ol checkpoint bilong Fiji insait long Southern Lebanon long yar igo pinis.
Kot ibin painim Praivet Ali ibin rong long sutim wanwok bilong em, Praivet Anare Waqavonovono, long Sarafui Checkpoint, bihain long tupela ibin koros.
Dispela court martial ibin painim tu olsem Ali ibin rong long narapela kes bilong attempted murder oa traim long kilim narapela man.
Dispela emi nambawan taim insait long Fiji we ol ibin sasim wanpela militeri man long kilim narapela soldia.
Dispela ami kot i bin harim toktok bilong 33 witnes inap long sikispela mun, insait long Suva na long Lebanon.
Dispela bikpela tingting bilong Fiji Court Martial em i bilong painimaut tu sapos judiciary bilong ami inap long harim ol dispela kain kot kes na givim disisen long en.
Prosekuta Kevueli Tunidau ibin tok-hamamas long tingting bilong kot, na i tok, legal system bilong ami i stap yet na i wok long ron gut.
Foren minista bilong Australia- Alezander Downer itok-nem bilong South Pacific ino bin bigpela tumas insait long Australia.
Mr, Downer itok insait long las 10 na 20-pela yar igo pinis- Australia ino bin soim bigpela laik tumas long Soutrh Pacific- tasol emi tok lukaut olsem wanem ol heve ikama insait long despela region- iken kisim ol sutim tok longen.
Foren minista itok- gavman bilong Australia- ino bin pilimnogut long emi givim baksait long South Pacific- tasol ol univesersity na ol woknius imas lapimnem bilong South Pacific.
Foren miniosta ibin mekim ol despela toktok long taim em ibin putim aut wanpela encyclopedia long Pacific ailen- em Autstralian National Univesersity ibin wokim kamapim.
Prime Minister blong Japan i tokaut pinis olsem em bai lusim wok blong em, insait long taim coalition blong em i bin mekim laspela senis long ol polisi blong stretim gut ekonomi.
Japan i stretim ol heve blong em long kantri na arasait long kantri.
Bai oli holim wanpela elekson blong makim man blong senisim em, long namba 24 dei blong mun Epril.
Tete oli bin agri long economic revival leglislative program, em bai mekim ol bank blong Japan blong salim oa rausim olketa ol dinau nogut insait long tupela yiar.
Oli ting dispela moni bai winim tu handred billion Australia dola.
Bai oli rausim tu planti long ol shares, em oli gat long ol kampani ino wok olsem bank.
Bai oli kirapim wanpela organisation blong baim ol dispela share ikam long Bank.
New Zealand i tok em i redi long statim ol toktok wantaem Hong Kong long wok bung namel long ol blong wok klostu wantaem long ol wok moni.
Ol ofisa wantaem i kam long tupela kantri i bin pinisim ol namba-wan miting blong ol long despela plan na oli go bek pinis long ripot bek igo long ol Gavman blong ol.
Wanpela tokman blong New Zealand Praim Minista Helen Clark, i tok em bai i putim despela plan igo long ol lida blong Hong Kong taim em bai i mekim lukluk raon igo long Hong Kong long namba-17de blong mun April, pastaem long em bai i kisim balus igo long Beijing long bungim ol tok lida blong China blong miting namel long ol.
Despela tokman i tok Mrs Clarke bai i holim toktok long ol wok-bung wantaem Hong Kong long ol wok-moni, bihaenim ol tingting long New Zealand Gavman klostu bai i statim ol toktok wantaem Hong Kong.
Mrs Calrk i lusim kantri blong go long Japan long namba-wan hap long wokobaut blongem igo long North Asia.
New Zealand i bin kisim ix-handret-million dola long ol samting em i bin salim igo long Hong Kong long yiar igo pinis.
Ripot i tok Papua New Guinea gavman i skelim moni blong halvim Bougainville i kirapim gavman blong en yet.
Mr Kabui i tok ol dispela toktok long Port Moresby i hap long wanpela progrem, em i karamapim tu wok blong sainim wanpela agriment long wanem kain gavman Bougainville bai gat, sampela taim dispela mun.
Mr Kabui i tok tu olsem, long tingting blong ol, oli laik bai wanpela nesanel eleksan long mun Julai.
Dr Mathias Sapuri, i tok, i nidim kuik moa dokta.
Em i tok, nau oli gat wanpela dokta tasol blong lukautim olketa 80 tausen pipal insait long ol rural eria.
Port Moresby General Hosipital na dispela i fosim ol dokta long dispela hospital blong lukautim planti ol sik man meri long wanpela taim.
Tasol Dr Sapuri i tok, oli nap long stretim sot blong ol dokta long public health system, sapos private health sector i bin halivim long givim moa dokta namel long recruitment program blong em yet.
Indonesia polis i bin sut long gan igo antap long kilaut blong tok lukaut long ol Muslim geng husat i bin tromoe ston long wanpela kar em i karim tripela Kristian igo long haus kalabus.
Oli bin sasim dispela tripela Kristian long statim bikpela pait namel long tupela lain lotu, we planti handret pipol i bin idai, na blong mekim save long tripela, kot i tok oli mas hangamapim ol.
Bikpela lain Muslim, samting olsem tu-tausen, i bin bung na tromoe ol ston long kar em i karim dispela tripela man igo long haus kalabus.
Ol witnes oa pipol husat i lukim dispela trabal i tok, wanpela polisman i bin kisim bagarap taim wanpela ston i pas long em.
Ol lain Muslim i bin bruk na ronawe taim sekuriti fos i sut long gan antap long het blong ol blong tok lukaut long ol.
Dispela trabal i bin kamap bihain long Palu Distrik Kot insait long Palu taun long Central Sulawesi provins, i bin painim dispela tripela Kristian i guilty oa i rong long treinim 700 Kristian em oli bin paitim ol Muslim long mun Mei long yar igo pinis.
Insait long wanpela trabal, oli bin kilim 191 Muslim em oli bin wok long hait i stap long wanpela mosque oa haus lotu.
Planti handret moa i bin idai na sampela vilis i bagarap raun long taun, taim ol Muslim geng i peibek.
Ol pait namel long tupela lain lotu i bin muv igo long ol Maluku ailan, we planti tausen pipol i bin idai stat long taim pait namel long ol Kristian na Muslim i bin stat long mun Jenuari, 1999.
China i givim tokoraet long ol ofisa blong America Konsula long go-lukim ol boskru blong spai-balus blong America, em ol fighter jet blong China i bin mekim em i gopundaon long ples balus long South Hainan ailan.
Byrne i ripot i kam long China olsem oli lukim olsem nau tupela said wantaem i gohet long winim tingting blong wanpela narapela long ol wok blong ol blong stretim despela heve blong ol.
Ol Gavman ofisa long Beijing na Haikou, capital blong Hainan province, i ripot olsem namba-tu raon long ol toktok we ol ofisa blong i sindaon na miting wantaem despela tupela-ten-foa boksru bai i kamap sampela taim tede.
Em bai i kamap bihaenim ol toktok namel long ol gavman ofisa blong China na America long Washington na Beijing we oli bin wokhat long painm ol rot blong pinisim kros namel long tupela kantri.
President blong China, Jiang Zemin, nau i mekim lukluk raon igo long South America, tasol em i wok long askim yet long America i mas tok sori long despela heve em i bin kamap long last wiken, we wanpela balus blong China i bin bagarap na pailot longen i wok long lus, ating em i dai pinis.
Ol America i bin autim sampela toktok long autim belheve blong ol long despela birua, tasol oli wok long tok long wanem oli no wokim wanpela samting rong, em nogat need long ol long tok sori.
Acting Chief Justice blong Vanuatu i tok aut long tingting olsem, Spika blong Palaman blong kantri, i bin rong long pasim miting blong Palaman long stat blong dispela wik.
Em i givim pinis oda long Spika blong singautim olketa memba wantaim, long tingting long motion INO gat bilip long Prime Minister.
Acting Chief Justice, Vincent Lunabek i sanap strong bihain long dispela tingting blong em.
Em i bin tok, tingting blong Spika long noken gohet wantaim Motion INO gat bilip long Tude, longwanem, Prime Minister Barak Sope i bin laik long kotim ol memba husat i bin sainim, long bagarapim naim blong em, ino gutpela risan blong pasim dispela motion.
Em i givim pinis wanpela oda long Spika long singautim bek Palaman long holim kuik miting.
Wanpela meri husat i go pas long independens muvmen bilong New Caledonia i kamap nupela vais presiden bilong dispela territori bilong France.
Dewe Gorode, aninit long wanpela agrimen bilong skelim paua em i stap insait long Noumea Accord.
Dispela em i nambatu gavman bilong New Caledonia em i wok long go het long kisim moa otonomi ikam long France.
Jean Leques, ibin lusim wok bilong em olsem Presiden long mun igo pinis, long wanem em i tok, em i laik wok tasol long ronim dispela siti.
Dispela ibin opim rot bilong Pierre Frogier, wanpela memba tu bilong R-P-C-R, long kamap Presiden.
Planti pipol ino bin save husat bai kamap vais presiden.
Sampela toktok ibin kamap olsem lida bilong independens pati, F-L-N-K-S, Roch Wamytan, bai kisim dispela wok aninit long wanpela sistem ol ibin kirapim bilong ronim New Caledonia insait long narapela 15 yar, igo inap long taim ol i vot long independens.
Long dispela tupela yar igo pinis, em ibin holim wok olsem Minista bilong Culture, Youth na Sports.
Wanpela joint Typhoon Warning Center insait long Honolulu itok- ikan inap nau despela tropical storm ino tanim kamap cyclone yet- tasol i luk olsem yet olsem em bai kamapim wanpela.
Strongpela bilong ol win long despela hap nau istap long 55- kilomita long wanwan awa na em iwok long ron igo long olsem long Southwest - inap long 24- kilomita long wanwan awa.
Ol Cyclone season bilong South Pacific nau bai igo pinis long mun June- na em ibin kamapim tasol sikispela storm long despela yar- wantaim cyclone Paula long mun March - em ibin kamapim sampela liklik bagarap insait long Vanuatu.
Greens Senator, Bob Brown i tok welkam pinis long nupela lain lida insait long Democrats, we oli bin makim Natasha Stott Despoja olsem nupela lida blong pati na Aden Ridgeway olsem deputi blong em.
Senator Brown i tok, bikpela wok i stap long lain lida blong Democrat imas winim sapot ken ikam long ol memba blong pati.
Igat ripot long wanpela paia i wok long kamap long wanpela natural gas field blong Exxon Mobil blong America, long Indonesia Province blong Aceh, bihain long ol rebel i bin kamapim pait long en.
Antara news agency i ripot olsem, wanpela han-bom ol rebel i bin toromoi, i bin pairap klostu long gas field long Lhoksukon, 1700 kilomita norht west blong Jakarta na statim paia long en.
Long mun igo pinis, Exxon Mobil i bin pasim wok blong pampim natural gas long Aceh, bihainim ol pait namel long sekuriti fosis husat i bin wok long wuas long dispela gas field na ol rebel.
Ol rebel i bin kilim ol lokal woka na tu ol woka blong narapela kantri husat i bin wok wantaim dispela kampani.
Wanpela grup blong ol bisnisman long New Zealand i wok long rereim plan blong kirapim bisnis blong turis long Pitcairn Islands, long South Pacific.
46 pipal olketa i stap long dispela ailan, na oli save kisim ol pas blong ol tripela taim long wanpela yiar, taim sip i go ron klostu long island blong ol.
New Zealand Herald i tok, sikispela timba bisnis man na wanpela tax judge, husat i ronim wanpela kampani, Wellesley Pacific i laik long lusim 45 million Australian dola long wokim kamap namba wan ples balus long ailan na tupela hotel.
Deputy Governor blong Pitcairns, Karen Wolstenholm blong British High Commission long Wellington i tok, tingting blong givim rait long wanpela 320 kilomita fishing zone wantaim independence insait long faivpela yiar, oli no bin tok oraet.
Niupela lida blong Australian Democrat pati i no westim taim blongem long wok, we em i wok long campeign nau bihaen tasol long em i bin winim vot long kamap lida blong pati.
Bihaen long winim despela lidasip wok i kam long Meg Lees long vot em oli bin holim, Natasha Stott Despoja i bin wokobaut na campeign tede long Mount Barker Show long Adelaide Hills.
Long despela electorate, ol Democrat klostu tru i bin autim Foreign Minista Alexander Downer long lastpela election.
Senator Stott Despoja i bin autim tok olsem pati blongem i redi nau long election campeign taim oli go insaet long niupela taim long Australia politiks.
Ripot i tok top Norway Gavman ofisa long Sri Lanka nau i wok long holim ol toktok wantaem ol Tamil Separatist long namba-tu de nau blong traim na rediim miting we tupela laen i wok long pait bai i ken sindaon na holim ol toktok namel long ol.
Norway ambassador, Jon Westborg i bin brukim bodmak blong tupela army na go insaet long Wanni em bikpela ples blong ol separatist Liberation Tigers of Tamil Eelam blong stap long ol toktok.
Voice of Tigers redio stesin i bin tokaut olsem Westborg i bin holim ol toktok i nap long tupela hawa long Fraide wantaem LTTE politikal wing lida, Thamil Chelvam na narapela tripela.
Despela diplomat blong Norway i bin go stap long ol toktok bihaen long Colombo Gavman i bin daonim ol tambu long ol wok moni long ol area em ol Tiger i stap lkautim long north blong ailan.
Oli tokim pinis New Caledona long stap redi, longwanem, wanpela cyclone i wok long ron igo long hap blong em.
Laspela ripot oli bin kisim i bin tok olsem, dispela cyclone i stap 200 kilomita west blong island blong Santo long Vanuatu, east long New Caledonia na i wok long ron isi igo long south.
Polis long New Caledona i askim pinis ol pipal insait long ol haus blong ol, na tok lukaut olsem, strong blong win i wok long ron long 80 kilomita long wanpela hawa, bai nap hamarim eria.
Philippine President Gloria Arroyo i tok em i holim bilif olsem ol communist rebel bai i lusim ifo wanpela army ofisa em oli bin wok long holim-kalabusb i nap nau lng tupela-ten-wan mun na despela bai i hariapim ol peace toktok wantaem Gavman.
Mrs Arroyo i tok em i ting bai tupela said wantaem bai i gohet long niupela area blong ol wok blong kamapim gutpela sindaon bihaen long national Peoples Army i lusim igo despela army ofisa, Major Noel Buan.
Oli bin lusim Major Buan igo long han blong wanpela Gavman delegesin olsem blong soim bikpela tingting blong ol rebel long ol peace toktok em bai i kamap.
Ol toktok blong stretim bel koros namel long China na America long dispela asua blong spai balus, i wok long kamap gut.
Tupela kantri i wok long mekim planti toktok long dispela heve inap pinis long wanpela wik.
Byrne i ripot olsem, bai oli holim namba tri miting blong traim kamapim tingting em tupela kantri iken wan-bel long en long hau oli ken stretim dispela heve.
Ol ofisel blong China na America i wok long holim planti toktok blong traim stret heve nau i bagarapim wok pren namel long tupela kantri.
Long southern siti blong Haiko, long China, ofisa blong America bai igo lukim 24 kru blong America sampela taim tete em ripot i bin tok long ol olsem, oli stap oreat tasol.
Nau yet, ol diplomat long Washington na America i wok long wokim aut wanpela bung-toktok em bai tokaut long wanem samting tupela sait wantaim i bin tok oraet long en.
Oli bin tokaut tu olsem wanpela maritime commission em oli kirapim tripela yiar igo pinis, i ken lukluk long dispela heve.
Oli bin kirapim dispela maritime commission blong lukautim safety long solwara.
Sapos President blong China na America i tok oraet long en, ating bai oli lusim ol dispela kru blong America long dispela wiken.
Rats of Tobruk ibin bung long Brisbane long Australia long makim namba 60 anniversari bilong dispela pait em ibin kamap long Tobruk long Wol Woa Tu.
Ol lapun soldia bilong olgeta hap bilong Australia na wold ibin kamap long dispela bung.
Na, dispela nem Rats of Tobruk em ol German ibin givim ol, i stap wantaim ol inap long 60 yar.
Sir William Dean, ibin toktok igo long ol dispela Rats of Tobruk, na em ibin tokim ol dispela Rats olsem ol i kamap wanpela bikpela hap bilong histori bilong Australia na olgeta pipol i proud long ol.
Cosgrove, husat ibin tok long hau defens fos bilong Australia bilong nau i lukim dispela pait bilong ol Rats of Tobruk.
Ol gavman ofisa i tok, dispela pairap ibin bagarapim-nogut Chenjiashan Mine, kolostu long Tongchuan siti long Shaanxi provins long northern China.
Bikpela Xinhua Niusagensi i tok, gavana bilong provins, Cheng Andong, ibin go kwiktaim long dispela peles bilong birua, long go pas long ol wok bilong halivim pipol na lukim ol pipol ibin kisim bagarap.
Dispela ges-pairap em i wanpela long sampela bikpela eksiden em i kilim pipol long ol coal mine bilong China.
America ibin bam.
Mr Chi i tok, America i mas tok-sori igo long ol pipol bilong China na mekim sampela samting bilong lukim olsem dispela kain birua inoken kamap ken long taim bihain.
Xinhua Niusagensi i tok, Mr Chi ibin tok olsem, ol spai balus bilong America i save flai planti taim kolostu long nambis bilong China long mekim spai wok na China igat rait long bihainim ol na lukim wanem samting ol i mekim.
Em i tok, dispela balus bilong America ibin brukim ol rul bilong flai taim em ibin tanim na ron igo stret long bamim balus bilong China.
Sande igo pinis, na bai ol i go het long traim-painim em.
America i mas luksave long dispela rong bilong en na tok sori long ol pipol bilong China.
Tasol, ikam inap nau, America ibin tok olsem em bai noken tok sori.
UN Sekuriti Kaunsil imas holim kuik wanpela miting long wokim wanpela disisen em bai opim rot bilong ol arapela kantri i wuas tu long ol Palestine pipol.
Em i tok, Mr Sharon emi wanpela war criminal husat ino save wet long usim fos long kisim samting em i laikim na i laik daunim na pinisim pait bilong ol Palestine.
Ol Arab i koros long Mr Sharon long wok em ibin mekim olsem Defens Minista bilong Israel long 1982 taim ol soldia bilong Israel ibin pait igo insait long Lebanon.
Insait long dispela pait, ol Kristen milisa paitman em oli pren long Israel, ibin kilim planti refuji bilong Palestine.
The Hague long Holland, na tok olsem ol i wok long makim ol pipol bilong wanpela sait tasol long bringim ol igo long kot, na em i tok olsem, em ino sapotim tingting bilong muvim-aut olpela Presiden Slobodan Milosevic igo long narapela kantri long em i sanap long kot.
Mr Kostunica i tok, International Criminal Tribunal bilong olpela Yugoslavia i wok long painim na kotim tasol ol lida bilong Serbia, na dispela i soim olsem ol i wok long makim pipol bilong wanpela grup tasol long bringim ol igo long kot na jastis.
Em i tok, dispela eksampol long ol i laik mekim-save long wanpela grup tasol, em i risen long ol i mas noken bringim Mr Milosevic igo long The Ol ibin putim nem bilong Milosevic long ol war crimes ibin kamap long Kosovo long woa ibin kamap namel long 1998 na 1999.
Polis long Belgrade ibin kalabusim Milosevic long Sande igo pinis long ol sas bilong korapsen na ino usim paua bilong em long stretpela pasin.
Milosevic i mas sanap long kot long The Hague, tasol pastaim em i mas sanap long aie bilong Kot insait long Belgrade.
Bihainim ripot bilong Graeme Dobell- Australian Defence Association itok- aiting ol bai kisim bek Australia peace monitor insiat long Solomon ailen.
Despela defence grup itok- ol ino givim bek yet ol samting bilong pait igo long han bilong ol peace monitor-bihainim ol tokrait ol ibin kamapim insiat long townsville- em Australia ibin lukautim long mun October igo pinis.
Despela Association itok - ol gan na ol narapela samting bilong pait - istap yet long han bilong ol Malaita Eagel fos na ol wanwok bilong ol insait long Polis fos.
Defence association itok- taim ol lain birua inogat bilip long wanpela narapela- Australian peace monitor bai inonap mekim wanpela samting- olsem na oli mas kisim oli aut.
Sampela balus i mekim bikpela wok nau long traim-painim wanpela sata-balus em ibin lus long North Queensland long Australia.
Dispela tu-ensin Aero-Commander balus ibin lusim Cairns tete long moning long go long Hicks Island, kolostu long het bilong Cape York Peninsula.
Em i lus inap long sampela haua nau na sikispela balus ibin wok long traim-painim long not-west bilong Cairns.
Mr Mitchell i tok, ol atoreti ino bin inap long toktok wantaim pailot bihain long dispela, na balus ibin lus nating long radar bilong ol.
World Cup Qualifier long Coffs Hrabour long New south wales, we Australia i bin ksorim 22 goals na Tonga ino bin score.
Despela result i bin winim record blong bifo em long 19-nil long world Cup qualifier, taim Iran i bin pleim Guam.
John Alosio i bin scorim six goal blong ol Socceroos.
Papua New Guinea national Planning na Monitoring na Bougainville Affairs Minista, Moi avei i ting ol Bougainville Autonomy toktok bai lastpela, pastaem long long oli ken stretim olgeta toktok long wanpela package long putim igo long PNG Cabinet.
Avei i tok long Fraide, 6th April, olsem niupela raon long ol toktok namel long PNG Gavman na Bougainville lida, i bin kamapim gutpela toktok em i bin karim kaikai, long tokaut long wanem kain autonomy Gavman Bougainville bai i gat long bihaen-taim em bai i wok insaet yet long mama-loa blong kantri.
Bougainville oli bin holim gut ol toktok, nogat pait kros long toktok i bin kamap, na ol gutpela aidia na tingting i bin kamap na oli bin wanbel gut long ol.
Em i tok ol lida na ofisal blong National gavman na Bougainville delegesin, wwantaem tu ol faction oa laen i save pait kros namel long ol long Bougainville, i bin soim respect long wok bung long ol despela agrement long Bougainville autionomy Gavman.
Gavman bilong Solomon ailen itok em bai igo hed yet long tingting bilongen long girapim wanpela defence fos.
Stat yet long taim oli saninim peace agreement insait long Townsville klostu long pinis bilong yar igo pinis- bilong traim pinisim ol pait kros namel long tupela lain wanpisin long hap, Solomon ailen polis fos ibin kisim 11 handred ol olpela memba bilong Malaita Eagels Fos olsem - ol, special polis.
Iibin igat ol tokwin olsem - despela fos iken kamap ami- em paramilitary bai igo pas longen.
Foren minista bilong Australia- Alexander Down usiat ibin toktok wantaim praim minista bilong Solomon ailen- Manasseh Sogavare long wik igo pinis iitok- em ibin tokim Mr.
Sogavare long tingting gut pastaim long ol heve long ol wok moni na ol wok politic.
Downer ibin tok lukaut long Mr.
Sogavare olsem- long igat wanpela defence fos- em iken kamapim heve long kantri long bihain taim na tu em bai kaikaim bigpela hap moni bilong Solomon ailen budget.
America em ol iwok long holim ol istap insait long South China sampela taim tete.
Wanpela mausman bilong embassy bilong America itok- oli tokim ol olsem bai igat wanpela meeting tete nait tasol ol ino tok klia moa longen.
24) ol kru bilong wanpela surveillance balus bilong America- em ol ibin holim kalapusim ol antap long Hainan Ailen bilong South China- bihain long balus bilong ol ibin bam wantaim wanpela jet balus bilong China antap long kilaut long namba wan de bilong despela mun April.
National Execuitive kansol bilong Papua New Guinea itok- Valu Added Tax bai abrisim Polis long baim takis long polis kar na bot.
Acring praim minista bilong Papua New Guinea- Michael Ogio itok- ol ibin oraitim despela olsem ol polis iken baim ol niupela kar na bot bilong senisim wantaim ol olpela bilong ol.
Em itok oli makim samting olsem 4 million dolla bilong oli baim ol niupela kar na ol bot- na oli abrisim ol long inoken sasim takis long ol- i min olsem ol bai sevim samting olsem 600-thousand dolla.
Wanpela senior civil servant na i bin wanpela ami kenel bifo, Jeremaia Waqanisau i bin sutim ol lida long politiks long Fiji long ol strongpela toktok we em i bin tok long ol olsem, ol tasol em as blong ol heve long ol sindaon nongut long Fiji.
Despela Secretary bifo blong Ministry blong National Reconciliation i tok ol Fiji pipal i isi tru long oli ken sanap bung wantaem, tasol ol narakain tingting politiks namel long ol lida em bikpela samting i wok long brukim pipal na mekim long oli bin kirapim wanpela-ten-seven Fiji Pati.
Waqanisau i tok long general election em bai i kamap klostu, ol Fijian pipal i mas vot na lukluk long ol lida blong pati husat i gat trupela tingting long mekim wok blong halivim pipal na noken vot long ol mauswara lida.
Kyoto Protocol on Climate Change.
Man i save publish long Pacific Magazine, Robert Keith-Reid, i bin rait insait long nupela edition bilong dispela magasin na tok, ol nupela wok-painim i soim olsem, ating ol heve bilong climate change bai kamapim ol bikpela bagarap kwiktaim tru, winim mak bilong taim ol ibin tingim pastaim.
Ol scientist bilong America yet i bin mekim planti long ol dispela wok-painim.
Em i tok, sapos solwara i solap na karamapim wanpela kantri, dispela bai kamap olsem wanpela bikpela disaster oa birua, winim ol arapela kain birua.
America i bin toktok ino longtaim igo pinis long wari bilong en long ol heve olsem - money laundering, drug trafficking na organised crime insait long Pasifik, tasol Mr Keith-Reid i tok olsem, bikpela samting em inap bagarapim ol ailan kantri long Pasifik em long nupela polisi bilong gavman bilong Presiden Bush long climate change.
Em i tok, ol Pasifik ailan nau i mas lukim America, husat i save autim wan-kwata long ol greenhouse gas long wold, olsem birua bilong ol.
Wanpela United Nations regional survey oa wok-painim em i bin galasim ol samting long Fiji bihain long ku, i painim aut olsem dispela kantri i wok long bungim ol bikpela heve long ekonomi oa ol wokmoni blong en.
Dispela wok-painim i lukim olsem, mak blong ekonomi i bin go daun long 12.
Fiji bihain long planti yar.
Survey oa wok-painim blong United nations oli kolim, 2001 Economic na pesent long 1999.
Fnogat planti bikpela investmen tumas i kamap blong planim sugar long wanem European Union, em i save baim bikpela sugar blong Fiji, i wok long tubel long putim moni igo long Fiji stat long ku ikam inap nau.
Turism bisnis, em i save givim 20 pesent long gross domestic product oa GDP blong Fiji, i bin pulim tasol haf longdispela mak.
Ol manufacturing bisnis - bisnis blong wokim samting long ol fektri - moa yet long bikpela kolos bisnis blong Fiji, i bin bungim heve long wanem ol intanesanel union i bin tambu long larim ol Fiji kolos i kam aut na tu laik blong pipol yet insait long Fiji long baim kolos ino bikpela tumas.
Wanpela senia ofisel blong politkel pati blong Indonesia President Abdurrahman Wahid, i bin tok dispela lida nau i wok long bungim ol trabel, i gat sapot yet blong Vais President, Megawati Sukarnoputri.
Sekretari General blong National Awekening Pati blong Presiden Wahid, laikim tumas lain oli kolim Muslim koalisen.
Tasol em i tok dispela sapot blong vais President bai min wanpela wok insait long kabinet bai imas igo long pati blong Ms.
Palimen ibin givim tok lukaut long Mr.
Wahid long ol dispela toktok ibin kamap we oli tok em ibin stap insait long tupela bikpela paul pasin long wok moni, na President yet ibin bekim ol dispela toktok olsem, em ino mekim.
Palimen bai bung long toktok long dispela bekim blong em long pinis blong dispela mun.
Pastaim long em i mekim 6-pela dei lukluk-raun long Japan, stat long Trinde, Ms Clark i tok, gavman bilong em igat bikpela laik long kamapim wanpela agrimen bilong free trade wantaim Japan.
Japan i mas senisim polisi bilong en long Em i tok, em bai toktok tu long polisi bilong New Zealand long egensim wok Japan i save mekim bilong karim ol pipia bilong nuklia-posin antap long ol sip na usim solwara bilong Pacific na long Japan i wok long go het long experiment long ol whales long solwara.
Long wik bihain, dispela Praim Minista bilong New Zealand bai go long Hong Kong na China.
Counter Sampela wari i kamap long welfe na laif blong ol dispela pipol, olsem na Red Cross i go lukim ol.
ICRC opis long Suva i tok em i tru olsem ol ofisa blong en i bin go lukim ol soldia em oli kalabusim ol i stap long Queen Elizabeth Barracks na long Nabua polis stesin long Suva, na tu long Korovou haus kalabus arasait tasol long Suva.
Ol lokal nius ripot i tok, ol ICRC ofisal i bin kirapim toktok long ol dispela pipol taim oli toktok wantaim gavman.
Oli tok ples we oli kalabus long en ino klin na ino gutpela long helt blong ol.
Tasol, hetman blong ICRC Mission long Fiji, Florence Sechaud, i tok dispela ripot i confidential oa oli no nap tokaut long en, na ol otoriti tasol i ken lukim.
63) soldia olgeta nau i stap kalabus bihainim ku long namba 19 de blong mun Mei long yar igo pinis, na wok traim blong ol dispela soldia long tekova long militari long Novemba 2.
Cyclone Sose ibin kilim tupela pipol insait long Saut Pasifik.
Niusman Sean Dorney i ripot olsem, dispela saiklon ibin ron namel long Vanuatu na New Caledonia, pastaim long em i ron igo olsem long New Zealand.
60 yar, ibin dai long Malekula Island long wiken, taim strongpela win ibin daunim wanpela kokonas antap long het bilong em.
Em ibin wok long traim long hait long dispela saiklon taim dispela birua ibin kamap.
Sande nait, taim wanpela long ol ibin karamapim em.
Ol pren bilong em ibin traim long painim na halivim em, tasol em ibin lus pinis.
Director ov Public Prosecutions long Fiji i tok ating sampela mun i mas lus pastaim long kot i stat harim ol nambawan toktok long kot kes agensim ku lida George Speight na ol man husat i wok long sapotim em yet.
Ofa Kaukimoce i ripot olsem, long toktok blong Director ov Public Prosecutions Josaia Naigulevu, prosekusen i laik bringim 240 witnes wantaim moa long 240 statements oa toktok, 100 exhibits na 15 video tapes blong lukluk long en.
Naigulevu i tok taim oli redi long statim samting oli kolim committal Em i tok tu olsem, ol polis i wok yet long givim kopi blong ol evidence long ol loia blong Speight.
12) poroman blong en long halvim ol wok blong rausim koalisen gavman blong pipol long 19 de blong mun Mei, 2000.
Dispela grup i wok long wetim kot i stap long Nukulau ailan.
Olsem bai oli putim pinis Motion of No Confidence igo bek long Paliment long wik i pinis, tasol Spika, Paul Ren Tari, ino bin laik larim em i gohet long wanem em i tok, i gat wanpela kot kes pinis i stap we Praim Minista Sope i kotim bek ol memba husat i bin sainim dispela mosen long wanem em i tok oli bin bagarapim nem blong en.
Acting Chief Justice blong Vanuatu i bin sakim dispela tingting blong Spika na givim oda long em long singautim Paliment i kam miting.
Mr Tari i bin harim tok blong Acting Chief Justice na aste i bin mekim dispela, tasol em i tok em i laik bai oli senisim liklik ol toktok blong mosen, na Sean Dorney i tok, dispela nupela mosen bai mas stap long Paliment inap long sevenpela de pastaim long oli ken debate oa toktok long en.
Em i bin adjourn oa pasim pastaim miting blong paliment inap long Tunde long wik bihain.
Lain Oposisen - em i bin igat 29 memba long sait blong en aste, taim Mr Sope i bin igat 23 - ating bai askim Acting Chief Justice long givim nupela oda long wanem oli laikim Paliment long vot kwik long nogat bilip mosen.
China ibin wanbel long larim 24 kru memba bilong wanpela spai balus bilong America igo fri, bihain long wanpela eksiden ibin mekim dispela balus i go daun long Hainan Island bilong China long 10-pela dei igo pinis.
Dispela nius i kamap bihain long America ibin autim wanpela toktok, em i tok-sori long dispela eksiden we dispela spai balus ibin bamim wanpela Dispela fighter jet bilong China ibin kres bihain long dispela birua na kilim pailot bilong en.
Byrne i ripot olsem, China na America, tupela wantaim i koros yet long husat ibin rong long dispela eksiden ibin kamap kolostu tupela wik igo pinis, na wanem samting ol bai mekim long dispela balus bilong America.
Ol i ting olsem wanpela sivilien sata balus bai go kisim ol dispela 24 kru memba bilong America i stap nau long Hainan Island.
Ol militeri ofisa bilong America i tok, i luk olsem ol dispela kru memba bai go pastaim long Guam, na bihain bai ol i go long Hawaii, na bihain ol i go bek olgeta long hom bes bilong ol long Seattle long bikples America.
America igo fri, tasol ol i wari long ron bilong ol spai balus bilong America insait long eria bilong ol long taim bihain, na bai ol i toktok long wanem samting ol bai mekim long dispela spai balus, insait long ol toktok wantaim ol gavman ofisa bilong America long wik bihain.
Insait long dispela leta, America i tok, em i sori tru long dispela spai balus bilong en ibin go insait long air space bilong China, na long go daun long eria bilong China taim em ino bin kisim tok-orait pastaim.
Tasol, em i tok, em bai inoken kisim blame oa karim heve long dispela tupela balus ibin bam antap long skai.
Ol i wok long go het long traim-painim dispela pailot bilong China, tasol ol i ting olsem em i dai pinis.
Australia i tok olsem, Solomon Islands bai inap long bungim wanpela bikpela heve tru long ekonomi bilong en.
Australia na ol arapela kantri na lain i save givim halivim long Solomon Islands, ol ino hamamas long sampela lida bilong Solomon Islands ino laik luksave na traim long stretim dispela heve bilong ekonomi em i wok long kamap bikpela tumas.
Tourism authority blong Niue i tokaut long wari blong en long wanem oli bin pasim ken tingting blong wokim tupela bikpela rijenal miting long dispela ailan kantri long mun bihain.
90) bed long motel blong Niue, tasol nau i luk olsem bai nogat.
Niue nau i wok long bungim sampela trabal bihain Royal Tonagn Airlines i pasim ol ron blong en igo long en.
Hetmeri blong Niue Tourism, Lofa Rex, i tok dispela tingting bai givim Ms Rex i bilip olsem, ating oli bin hariap tumas long cancel oa pasim dispela tupela miting long hap.
Praim Minista bilong New Zealand Helen Clark i kamap pinis long Japan long statim 6-pela dei lukluk-raun long hap, long traim strongim ol wokbung bilong politik na bisnis namel long tupela kantri.
Ms Clark bai holim ol miting wantaim Praim Minista bilong Japan Yoshiro Mori na Foran Minista Yohei Kono na tu ol arapela lida bilong politik na bisnis.
Auckland, pastaim long em i lusim Osaka long Mande long go raun long Hong Kong na China.
Ms Clark ibin tokim ol niusman bilong Japan olsem, em bai toktok tu long ol polisi bilong New Zealand i egensim polisi bilong Japan long protektim tumas agrikalsa sekta bilong en, wok Japan i mekim bilong karim ol pipia bilong nuklia posin antap long ol sip na usim solwara bilong Pasifik na ol wok Japan i mekim bilong kilim ol whales long solwara.
Ol boskru blong spai balus blong America em i bin go sindaun long China, nau i go pinis long Guam, wanpela teritori blong America.
Dispela i kamap bihain long taim ol Chinese i bin holim ol inap long 12 de.
Chinese pailot husat i bin idai na tu long wanem wanpela American balus i bin go insait long teritori blong China tasol em ino kisim tok orait pastaim.
Ol boskru blong dispela balus i bin bilas long unifom blong ol yet taim pailot, Lieutenant Shane Osborn, i bin lidim ol i kam aut lusim wanpela sata balus blong bungim komanda blong American Naval Forces insait long Marianas, pastaim long oli kisim ol i kalap long wan pela bas.
Pastaim long dispela, dispela 21 man na tripela meri i bin go insait long wanpela sivilian balus em i karim ol igo lusim Haikou, kapital blong Hainan ailan.
Bihain long oli larim ol kru i toktok wantaim ol femili blong ol long nambawan taim long telepon, wanpela militari balus bai karim ol igo olgeta long Hawaii we bai oli stap inap long tupela de bai oli toktok wantaim ol pastaim.
Insait long Wahsington wanpela mausman blong Gavman i tok wanpela tim i gat 13 memba long en -- ol psychologists, physicians, intelligence officers na ol narapela saveman -- i bin stap wantaim ol long sata balus blong galasim helt blong ol na stretim tingting blong ol ken bihainim dispela heve.
Papua New Guinea i noken tokaut yet long wanem balus kampany em i laik makim long kisim foapela-ten-nain- pesen-sia long Air Niugini em Gavman i laik salim.
AFP niusagensi i tok ol senior ofisa husat i stap insaet long toktok long salim hap long ol sia long balus kampany, i tok oli no laik tokaut long husat bai i baem hap blong Air Niugini kwik taim long wanem profit moni blong ol balus kampany long wol long nau i wok long stap daon oa pundaon oltaim.
Air NiuginiOli save olsem ol internesenal balus kampany olsem Qantas, Air New Zealand na Singapore Ariline i bin stap namel long ol balus kampany i bin laik baem Air Niugini.
Micah i tok long ol despela mun igo pinis, tupela wantaem Qantas na Air New Zealand i bin tokaut long ol first-hap profit moni em i bin stap daon tru.
Em i tok Privatisation Commission bai i wetim tok blong Gavman long hau nau bai oli gohet wantaem plan ong salim Air Niugini, en oli larim i stap pastaem na oli no tokaut long igo i nap long wanem taim.
Dispela Tribunal ibin tok olsem, olgeta long ol sas bilong wantok-sistem ol ibin sutim long em ibin tru.
Mekim-save ol i save givim long ol lida, bihain long ol tribunal i harim ol sas long ol dispela kain kes, em long rausim ol long pablik ofis oa bikpela wok bilong gavman inap long tripela yar.
Dispela Tribunal nau bai harim ol penalty submissions pastaim long em i wokim disisen long wanem samting em bai mekim long Peipul.
Bill Skate, i wetim ol jasmen bilong kot long ol sas bilong em ibin traim long paulim wok bilong jastis.
Dispela kot kes bilong Bill Skate em i bilong ol sas bilong em ibin paulim insurens moni na tu ibin paulim moni bilong gavman igo insait long ol kampani em femili bilong em i papa long en.
SU-24 woa balus, em ol i save stap long Far East bilong Russia, ibin wokim wanpela trening flait oa ron, tasol ol ibin ron 60 kilomita longwe long boda bilong Japan.
Honshu Island, samting olsem 950 kilomita long not bilong Tokyo.
Gavman blong Marshall Islands i tok, em ino laik bai oli bagarapim roket test blong America long Kwajalein Atoll long Marshall Islands.
Ol defence ofisel blong America i bin askim Gavman blong Marshall Islands long halivim em i lukim olse, envaironmen grup, Greenpeace ino bagarapim ol roket test.
Foreign Secretary blong Marshall Islands, Marie Maddison i tok, gavan ino heve wantaim lukluk raun blong sip blong Greenpeace, Rainbow Warrior, tasol em ino laikim ol long bagarapim ol test na em bai mekim samting blong pasim ol sapos oli mekim dispela.
Rainbow Warrior nau istap long wanpela liklik island em i stap sikis kilomita longwe long hetkuota blong ples we oli save testim ol roket bom long en.
Wanpela longpela pait-kros namel long Fiji Law Society na Chief Justice blong kantri, em i save go isi-isi tasol, nau i kamaut long ples klia taim Chief Justice i bin tambu long Law Society President na foapela loia long kamap long kot blong em.
Sean Dorney i ripot olsem Law Society i bin raitim pas igo long Chief Justice na askim em long risain oa pinis long wok blong em, long wanem em i tok, em i mekim sampela samting em i pasim em long stap long dispela wok.
Fiji Chief Justice, Sir Timoci Tuivaga, i bin halvim militari long raitim sampela spesal decrees oa loa long taim blong ku long yar igo pinis, taim ami komanda i tekova long ol paua blong ronim kantri.
Dispela i bin stat blong ol bel-kros em i bin go nogut nau sampela wik igo pinis taim Law Society igo sanap halvim Justice Anthony Gates, High Court Judge long Lautoka husat i no bin laik harim tok blong wanpela pas ikam long Chief Justice long noken moa larim ol constitutional cases igo long kot, tasol em i bin givim dispela kes igo long Suva.
Judge Gates i bin tokaut long tingting blong em, na halvim tingting Court of Appeal, em i tok 1997 multi-racial constitution i bun yet blong kantri.
Long Fonde igo pinis, President blong Law Society, Chen Young, i bin raitim pas igo long Sir Timoci na tok Law Society i nogat moa confidence oa bilip long em na moa beta em i risain.
Sir Timoci i tambu pinis long Mr Young na foapela narapela Law Society Council memba long noken kamap long kot blong em, long wanem em i tok, oli mekim ol hait na nogut pasin em moa beta ol loia i noken mekim.
Press Sekretari blong Mr.
Skate ino wan-bel wantaim Praim Minista blong Papua Niugini, bihainim yet heve blong wok moni insait long kantri.
Acting Chief Justice blong Vanuatu i bin givim oda long Paliment bai em i mas sidaun miting tede nait blong stretim ol trabal long politik insait long kantri.
Sean Dorney i ripot olsem Opposition i bin win taim em i traim nambatu taim long kisim kot long fosim Sika i opim miting blong Paliment.
Oli bin tok pasin blong Spika long pasim paliment ino bin stret wantaim konstitusen.
Spika blong Vanuatu Paliment, Paul Ren Tari, ino bin laik larim Paliment i debate oa toktok long no confidence motion agensim Praim Minista Barak Sope taim em i bin holim miting long Tunde.
Spika i bin singautim Paliment i bung blong lukluk long dispela mosen long Tunde, bihainim oda blong Acting Chief Justice, Vincent Lunabek.
Long nambatu ruling tede long apinun, Justice Lunabek i bin givim oda long Mr Tari long singautim ol memba i kam bung ken tede nait blong toktok long dispela mosen, oa sapos em ino mekim dispela, bai oli kotim em long contempt of court oa em i bikhet long kot.
Dispela trabal long Vanuatu politik i bin kamap taim wanpela long ol pati insait long koalisen gavman blong Mr Sope i bin bruk lusim koalisen na oli go joinim Opposition long sutim tok long Mr Sope olsem, em i save wok wantaim ol bisnisman blong narapela kantri nem blong en Amarendra Nath Ghosh.
Opposition i gat strongpela bilip em bai gat namba blong winim Mr Sope, tasol em i bin wok long tuhat tu long pasim ol memba bai oli noken lusim Opposition.
Gavman bilong French Polynesia ibin rerem aut mak bilong moni inap long 35 million dolla bilong larim ol pipol iken kisim dinau longen, Lokal finance minista- Patrick Peaucellier ibin igo pas longen na Gavman ibin makim despela tingting olsem emi wanpela gutpela samting.
Maski pipol i kisim bigpela or liklik dinau longen- tasol mak bilong ol win moni bai wankain em inap long 5.
425 percent long wanwan yar insait long narapela tenpela yar.
Ol ibin makim Standard na Poor global agecny bilong was long despela scheme na makim ol olsem- ol ol inogat bigpela nem.
50) yar igo pinis.
Tupela wok-painim em dispela tupela lain i bin mekim, oli bin wokim bihain long oli bin skelim hat blong solwara planti milian taim stat long 1948 igo inap long 1995.
Oli soim olsem dispela bagarap oli kolim global warming nau i stat bagarapim tu ol oceans oa ol bikpela solwara raun long wold, em oli save tingim ol olsem ol gutpela ples blong makim na tingim climate system blong Earth oa dispela ples daun blong yumi.
Ol samting em American Energy Department na National Science Foundation i bin painim, i bin kamaut long wanpela journal oa buk oli kolim, Science.
Dispispela oda blong Mr.
United Nations em bikman blong United Nations long East Timor N.
West Timor inap long Sande.
United Nations High Commission blong Refugi iwok long grisim planti tausen ol refugi long imas igo bek long ples blong ol.
18 mun we oli wok long stap insait long ol kemp em laif blong ol ino gutpela tumas.
Willem da Costa.
Universiti blong South Pacific i tokaut pinis olsem, em bai holim Kaunsil miting blong em long New Zealand, long mun bihain.
Oli bin muvim dispela miting long Niue long wanem, oli bin pasim rong blong balus blong Royal Tonga, igo long island.
Universiti Kaunsil i bodi i lukautim na ronim universiti na isave holim miting tupela taim long wanpela yiar, long mun May na October.
Dispela miting long mun May, oli save holim long wanpela memba kantri arasait long Fiji, tasol dispela miting blong mun October i save kamap yet long ples blong Universiti long Fiji.
PNG Difens Fos.
Post Courier niuspepa i ripot olsem, Difens Minista Kilroy Genia i bin mekim dispela toktok insait long wanpela parade long Port Moresby, we em i bin strongim ken tingting blong Nesanal Eksekutif Kaunsel long givim Mr Genia i bin tok ol bikpela tingting blong rifom em ol ripot i bin tokaut long en, bai makim astingting em bai oli bihainim blong wokim rifom na restructuring long fos.
Em i tok ol dispela astingting bai tokaut klia long blong wanem na kantri i mas gat difens fos na sapos kantri bai gat inap moni blong ronim dispela kain fos, na tu, oli mas skelim wanem kain fos bai stap em kantri i ken skelim bajet moni blong en.
Em i tok, olsem Konsitusen i tok, Gavman i mas igat wanpela fos em kantri i ken lukautim long moni, na em i ken kirap mekim wok bihainim laik blong pipol blong kantri yet.
Papua New Guinea Leadership tribunal bai tokaut long wanem kain mekimsave - em man nem bilongen igo bagarap pinis na deputy opposition lida- Peter Pepul long namba 19 de bilong mun April.
Tribunal i harim na save pinis long wanem sampela long ol mekimsave ikam long counsels na ibin sukurim wanpela moa pastaim long emi givim aut tingting bilongen.
Wanpela long ol bigpela mekimsave Pepul iken bungim em long ol iken rausim em long pablic offis.
Prosecution ibin tokim tribunal olsem pasin bilong corruption bihainim wantok system iwok long kamap bigpela tru long kantry - olsem kain mekimsave imas bigpela.
Ol ibin painim olsem Pepul i rong long faivpela ol samting oli sutim tok taim emi holim pablic offis.
Wanpela bilong ol asua bilongen- em long emi ibin makim brata bilongen- Moses Tawa olsem commissioner bilong public services.
Papua New Guinea National Excutive Council i tok oraet pinis long salim Papua New Guinea Banking Corporation.
Gavman bai salim 51 pesen share blong dispela bank, na moa yet long en sapos planti bisnis tru i gat laik long en na sapos executive i tok oraet long en.
Prime Minister Sir Mekere Morauta i bin tok, Privatisation Commission nau bai advertise blong salim bank na painim aut long ol bisnis husat i gat laik long baim dispela bank.
China na America i taitim bun na strongim tingting blong tupela yet wanwan taim tupela gohet long paitim toktok long trabal em i bin kamap long spai balus blong America insait long Chinese teritori.
Chinese Premia ino laik tok promis sapos ol bai lusim dispela balus long Hainan Island, taim President Geroge W Bush ino moa go isi long toktok blong en olsem bipo, taim em i sutim tok long China.
Niusman blong mipela long Washington, Michael Carey, i tok dispela strong pasin blong toktok ikam long tupela sait i kamap bihain tasol long China i bin larim ol 24 boskru blong spai balus i go bek long America.
Long wik bihain, ol ofisal blong tupela kantri wantaim bai bung blong stretim ol belheve em oli stap yet - na toktok tu long wanem samting nau bai kamap long dispela spai balus em China i holim i stap.
National Security Advisor blong White House, Condoleezza Rice i bin tok America ino tingting long go isi tumas long China.
Wanpela strongpela guria hamarim pinis wanpela eria blong Yunnan Province long southerwestern China, kilim sevenpela pipal na kamapim bagarap long planti ol narapela.
Dispela guria i bin bagarapim tu ol communication na ol pawa saplai.
Ol ofisa insait long siti blong Baoshan i tok, oli ting namba blong ol pipal i dai imas go antap moa, taim oli kisim ol ripot ikam long ol eria i stap longwei tru.
Oli tok, ol dispela girua na bagarap i bin kamap long ol haus i bin pudaun antap long ol pipal.
Emi tok dispela tambu ibin stopim tru gavaman blong Iraq long mekim wok blong em long lukautim gutpela laif na sidaun blong olgeta pipol blong em.
Ol otorati blong Australia i tok, em bai kisim moa long tupela wik blong pulim wanpela fishing bot blong narapela kantri i go long bris blong Fremantle, long Western Australia.
Oli bilip, dispela fishing bot i bin brukim loa na painim pis long ol solwara blong Australia.
Ol otorati blong defence blong Australia na South Africa i bin pulim kalabusim dispela fishing bot long solwara klostu 400 kilomita south long Cape Town.
Oli bilip dispela sip i bin brukim loa long painim pis insait long solwara blong Australia, klostu long Heard Island-McDonald Island grup long Southern Ocean.
Ol otorati blong Fisheries na Defence i bin wok long ronim dispela bot long moa long tu-tausen nautical miles long hap blong southern Ocean igo long klostu nambis blong South Africa.
Lain blong Opposition long Vanuatu bai kamapim namba tri askim long kot olsem pasin Spika i bin mekim i rong aninit long mama-lo.
Dispela i kamap, longwanem, aste nait, Chief Justice blong Vanuatu ino bin nap long mekim Spika i larim palaman i paitim toktok long dispela motion blong INO Gat Bilip long Prime Minister Barak Sope.
Chief Justice Vincent Lunabek i bin givim oda aste olsem, Palaman imas kivung long aste nait, tasol Spika, Paul Ren Tari i bin pasim pastaim kivung long namba tri taim.
Em i bin givim wan kain risan, na i bin tok, oli mas senisim toktok insait long dispela motion.
Dispela heve i bin kamap, longwanem, ol olpela coalition pati memba blong Mr Sope, i bin lusim em na jonim Oppositon.
Oli bin mekim strongpela toktok long ol kain wok blong em wantaim wanpela bisnis man blong narapela kantri.
Wok blong kandim olgeta man-meri-pikinini blong Samoa long 1996, wea ol ibin surikim gen bikos long heve blong moni, em nau bai oli holim long dispela yia, na moni blong dispela wok, em gavman blong Australia bai givim.
Pasifik Nius Ejensi, Pacnews i tok, sensus bai oli karim aut long pinis blong dispela yia, na wok blong trenim ol ofisa husat bai karim aut dispela wok, bai istat long dispela mun.
Ol Customs ofisa i bin painim ol ol desela pipal, tupela-ten-eit man, eitpela meri na sevenpela pikinini, oli bilif ol blong Midde East, wantaem tu foapela Indonesia boskru man long hap igo long north-east blong ailan long Trinde.
Wanpela Custom sip, i bin pulim despela Indonesia fishing bot, igo Ashmore islands asde, long wanem em ino bin gat fuel.
Ol otoroti nau i wok long karim ol despela pipal husat i laik, bai oli givim ol asylum, i kam long bikples we bai ol ken givim ol igo long Department blong Immigration na Multicultural Affairs.
Long dispela yiar, ol Customs ofisa i bin painim pinis tripela sip em i bin wok long ron i kam long Australia nambis na oli no kisim permit oa tokoraet pastaem long kam insaet.
Long Bangladesh, wanpela bomblast i kilim indai pinis eitpela pipal na sampela arapela i bin kisim bagarap long Bengali New Year function long Dhaka.
Bangadesh i wok long holim ol seremoni blong makim Bengali Niu Yiar Pahela Baishakh wantaem ol mas na concert long ol hap.
Despela bomblast i kamap bihaenim ol national general strike em laen Opposition i bin askim long oli holim long dispela mun, we ol pait i bin kamap na kamapim indai blong eleven pipal na planti handret pipal tu i bin kisim bagarap longen.
Ol itok China i mekim isi long Cuba long bekim bek despela moni wantaim liklik win moni tasol.
Jiang ibin sainim ol tokorait wantaim President Fidel Castro- bilong mekim China i givim 200 million dolla bilong halavim na stretim gut telecommunication netwrok bilong Cuba.
Narapela bigpela lon ol ibin tokorait longen- em long wanpela 150 million dolla export credit- em Cuba bai usim long baim ol televission sets oli wokim insait long China.
Despela tupela communist kantri bai wok bung wantaim tu long ol sports- pastaim long yar 2008 olympic games- em China iwok long winim na lukautim.
Wanpela mausman bilong Chines Foren ministry itok- ol bai kamapim tingting long bihain taim bilong despela 80- million dolla balus- bihain long oli pinisim pinis wanpela wokpainim.
24) ol boskru bilongen bihain lopng China ibin holim istap inap long 11-pela de insait long wanpela meeting namel long ol ofisa bilong tupela kantri insait long Beijing long wik bihain.
Ol bignem defence oficial bilong America ibin wok long sutim tok long China- stat yet long taim ol ibin lusim igo free ol boskru bilong despela spy balus long fonde.
Secretary bilong Defence- Donald Rumsfeld- ibin putim aut wanpela film em ol balus bilong America yet ibim kisim longen- we ol itok oli lukim pailot bilong despela pait balus bilong China ibin asua na despela birua ibin kamap.
Ol ofisa bilong China itoktok strong - ino wanbel long despela toktok bilong America.
Stat long Fode nait, oli bin stopim ol 767 balus long noken flai na oli bin wok long stap nating long ples balus, na airline i bin usim ol bikpela balus blongen, ol balus oli chata longen na sampela long ol narapela balus kampany long karim ol pasindia igo long ol hap oli bin laik go longen.
Ol Ensinia long Melbourne i stat pinis long lukluk long first laen 767 balus em oli stopim ol long noken flai, na oli stap long graon.
Tokman Peter Gibson i tok Ansett i rong long sutim tok long CSA long ol heve blongen.
Planti thousand ol sapota bilong lain Opposition insait long Malaysia ibin sakim oda bilong polis na ol ibin igo hed long kamapim wanpela protest- i sapotim olpela oppositon lida- Anwar Ibrahim em ol ibin kalapusim bihainim ol wok politic na oli askim long kamapim ol senis.
Geoff Thompson ripot ikam long Kuala Lumpore olsem- meri bilong Mr.
Anwar ibin givim wanpela hap pepa igat list bilong ol samting ol mas timgim yet longen igo long commission.
Taim ol lain polis iwok long was istap- moa long one thousand ol sapota bilong ain oppositon ibin igo bung long ofis bilong Human raits Commission insait long Malaysia bilong makim namba tu aniversary bilong oli kalapusim Mr.
Ibrahim long kamapim ol paul wok.
Despela lain ibin sanap raunim meri bilong Mr.
IBRAHIM- Dr- Waz Azizah- em em ibin wok long igo pas long ol lain bilong opposition- bilong igo givim list bilong ol askim igo long commisison.
Vanuatu i wanpela bilong ol kantri insiat long Paicific em Organisation bilong Economic Cooperation Developmen ibin tok long was long ol wok moni bilongen- bihainim wanpela paul bisnis ol ibin rerem insait long Russia.
Olpela opposition lida ibin autim olpela praim minista Baraka Sope long Fraide taim spika bilong parlimen ibin bihainim oda bilong supreme kot long larim wanpela vot inogat bilip igo hed.
Redio Vanuatu ripot olsem- ol ibin makim Mr.
Natapei olsem niupela praim minista- bihain long lain coalition bilong Mr.
Sope ibin lusim parlimen igo aut - i lusim 27-pela memba aut 52 memba bilong parliment i sapotim Mr.
Bihain longen- Mr.
Natapei itok- emi hamamas olsem oli stretim pinis nau ol heve bilong ol wok politic.
Ol laen blong lukluk na givim halivim i painm pinis tupela sip husat i bin salim ol signal oli wok long bungim heve long solwara klostu long Western Australia north west coast.
Sea Search na Rescue Centre long Canberra i bin kisim nambawan signal tede long bik moning na wanpela sip i bin go painim wanpela selbot oa yacht wantaem tripela man long Bernie Island klostu long Carnarvon.
Despela selbot i bin pas antap long reef na em i kisim bagarap bagarap.
Wanpela helikopta i bin go kisim aut despela tripelaman na oli no bin kisim sampela bagarap.
Sampela hawa bihan long despela, oli bin kisim ken narapela distress signal klostu long Hartig ailan.
Ol emergency kru i bin lukluk na painim namba-tu bot em i bin go daon long solwara klostu long Mystery Beach.
Oli bin painim tripela pipal long nambis.
Praim minista bilong Australia- John Howard itok-ol pipol na bisnis igat planti moni longen imas lukim olsem emi wok bilong ol nau long givim ol halavim igo long ol despela i needim halavim long despela Easter.
Howard itok Austrlia imas kamapim tingting olsem emi pasin bilong ol long laikim wanpela narapela.
Mr, Howard itok-ol despela lain iwok istap hamamas planti ol samting ol igat- imas lukim olsem oli skelim sampela long ol despela samting igo long ol despela lain inogat ol samting longen.
Wanpela belheve namel long ol jas na loia long Fiji nau i kamap bikpela moa.
Ol jas na ol loia long ol kain skin kala nau i bruk namel na oli no wanbel long sapos oli mas fosim Chief Justice blong kantri long lusim wok blong en.
Fiji Law Society i wok long toktok planti long Chief Jiustice, Sir Timoci Tuivaga, long lusim dispela wok long wanem oli tok nem blong em i pas wantaim ol lain husat i bin wokim ku.
Tasol wanpela petition oa pepa em 26 asples Fijian memba blong sosaiti i bin sainim nau i kamaut long ples klia, we oli laik bai oli mas holim wanpela spesal jeneral miting.
Ol belkros i bin kamap namel long Tuivaga na eksekutif blong sosaiti bihainim ruling oa tingting blong em olsem, olgeta kot kes em oli sut long konstitusen, na ol toktok blong pasim paliment ikam long President Josefa Iloilo, i mas go long opis blong em long Suva.
Na nau tu, caretaker Praim Minista Laisenia Qarase i tokaut pinis olsem, em i pilim bel sori long lukim dispela koros i kamap namel long Chief Justive na Law Society, na i tok em i nap long mekim igo bagarap olgeta nau gutpela sidaun namel long ol kain skin kala pipol long kantri.
Bikpela bung long Malaysia em planti tausen sapota blong Anwar Ibrahim, olpela praim minista em i stap long haus kalabus nau, i mekim, i bin kamap gut na nogat trabal i bin kamap.
Nau, wanwan long Gavman na lain Oposisen i tok, long wanem oli bin kontrolim gut pipol, nogat trabal i kamap.
Praim Minista Mahathir Mohamad i tok, long wanem oli bin kalabusim sevenpela ektivist long wik i pinis, ol tingting blong kamapim Indonesia stail trabal ino bin kamap.
Dr Mahathir i bin tok oli bin tingting long kamapim ol nogut protes we ol pait na bom pairap bai kamap.
Anwar i stap pinis long haus kalabus.
Faifpela moa pipol i dai long Aceh provins vlong Indonesia taim ol rebel na ol gavman soldia i bin pait klostu long bikpela gas field long hap.
Long mun igo pinis, oli bin pasim dispela gas field long northern Aceh, bihain long Exxon-Mobil blong America i bin pasim pastaim ol wok long en, longwanem, bikpela pait i wok long kamap long dispela eria.
Em i namba wan taim oli bin pasim dispela gasfield na wanpela energy plant, i stap 25 kilomita longwei long en, stat long taim ol rebel blong Free Aceh Movement i bin statim pait long kisim independence, long 25 yiar igo pinis.
Ino bin gat ol ripot long pipal i bin dai oa kisim bagarap, long dispela pait, em i bin stap inap long 20 minit.
Australia Minista blong Envairoment Robert Hill i tok Praim Minista John Howard i bin raitim pas igo long President George W.
Bush we em i bin tokaut strong ken long blong wanem na oli mas wokim ol kain progrem blong daunim greenhouse gas emissions.
Senator Hill nau i stap long New York, we em i stap long ol miting wantaim ol American ofisal na ol man meri blong olgeta hap long wold, husat igo blong toktok long President Bush, bihainim toksave blong em olsem, em ino laik halvim nau dispela Kyoto protocol.
Senator Hill i tok Kyoto protocol bai dai sapos America ino sapotim.
British polis long Scotland Yard i tok, wanpela pairap blong bom em i bin rausim ol windua blong ples oli save stretim ol pas long en long north-west London, oli bilip, lain blong Real Irish Republican Army i bin pairapim.
Wanpela maus-man i bin tok, pipal ino bin kisim bagarap long dispela pairap blong bom.
Oli bin kirapim strongpela wok sekuriti long London long mun igo pinis na polis i bin tok, oli ting bai oli pairapim moa bom, bihain long wanpela bom insait long kar i bin pairap arasait long British Broadcasting Corporation, long namba 11 dei blong mun Mas.
Ripot ikam long Colombo i tok, Czech Repulic bai givim sekuriti fos blong Sri Lanka ol gan blong sut long roket na ol tank blong halvim em i pait agensim ol Tamil rebel.
Sunday Islands niuspepa i bin tok, dispela saplai blong ol gan ikam long Czech Republic, i wanpela bikpela saplai tru em ol soldia blong Sri Lanka i kisim long dispela taim.
Sri Lanka i bin stretim dispela ol saplai blong gan long mun Mei long yar igo pinis ikam long Czech Republic, bihain long ol Tamil Tiger rebel i bin mekim bikpela pait agensim ol gavman soldia long northern Jaffna peninsula.
Ol sekuriti fos blong Sri Lanka nau i wok long bihainim wanpela tok oraet long noken pait inap long Tude moning, blong makim niu yar blong ol.
Taiwan i tingting long traim ken long jonim Wold Health Organisation long mun bihain, maski China i bin blokim em taim em i bin traim long join.
Liberty Times i tok, Taiwan bai salim wanpela lain ofisel na ol medical man-save i go long Geneva taim WHO i holim bikpela miting long namel blong mun May.
Laspela taim Taiwan i bin traim long jonim WHO em long 1999, bihainim kamap bilong bikpela guria em i bin kamapim bikpela bagarap long ailan.
China i save lukim Taiwan olsem hap territori blong em na China i bin fosim em aut long WHO long 1972, wanpela yiar bihain long Chinese gavman i bin kisim seat blong Taiwan insait long United Nations.
Stat long dispela taim, oli wok long pasim Taiwan long noken jonim ol kain lain olsem WHO insait long United Nations.
Gavman blong United States oa America, i givim bek pinis moa long wan tausen hectares graun em militari i bin save holim long Guam.
American Navy i sainim na givim bek.
Dispela pasin i min, American gavman nau i givim bek planti bikpela hap graun tru em i bin holim, igo bek long pipol blong Guam.
Guam Ancestral Lands Commission husat i gat bikpela wok blong painim ol papa blong graun tru na givim graun bek long ol.
Lain blong Australia oli kolim - Aboriginal and Torres Strait Islander Commission, i tok gavman blong Northern Territory ino mekim inap samting yet blong stat usim na bihainim ol tingting blong Royal Commission into Aboriginal Deaths in Custody.
Tede i makim tenpela yar bihain long taim dispela Royal Commission i bin tokaut long ol tingting blong en, bihain wok painim blong en.
Wanpela ATSIC Commissioner blong Northern Territory, Allison Anderson, i tok gavman i mas stat kamapim ol kain wei nau blong pasim bikpela heve we ol aboriginal i save dai insait long ol haus kalabus, olsem long larim ol bikman meri blong ples igo lukim ol aboriginal kalabus long haus kalabus.
Praim Minista blong Cook Islands, Dr Terepai Maoate i joinim ol narapela kantri long rijon long autim kros blong ol long America long em ino laik sapotim despela Kyoto Protocol long Climate change.
Dr Maoate i tok despela Kyoto Protocol em i bikpela samting long wuas na lukautim ol bagarap long wol long sanis i wok long kamap long climate em man long despela graon i wok long bagarapim long ol wok blongen, tasol long America long em ino sapotim, em bai i hat nau long kamapim ol bikpela wok long mekim blong lukautim na stopim climate change.
Em i tok ol Pasifik pipal husat i save sindaon long ol liklik ailan antap long solwara, bai bagarap olsem sapos oli gohet wantaem ol kain wok em i save kamapim simuk igo antap long kilaut em i kamapim hat long dispela graon oa global warming.
Maoate i tok pipal long Pasifik region i wok long painim i hat long bungim heve long ol liklik resources oli gat em bai inoken stap longpela taim moa wantaem ol, tu long kain laif oli bungim em i wok long sanis na ol pasin tumbuna na kalsa blong ol i wok long pinis oa lus nating.
Presiden Abdurrahman Wahid.
Wanpela tokman bilong Polis i tok, bai ol i sekim gut olgeta pipol em ol i go kamap long ol bus terminals, train stations, ol sip biris na ol bikpela rot.
Dispela wok em i hap bilong bikpela wok em Polis i mekim bilong daunim kraim insait long kapital na emi bilong pasim ol bikpela trabel i kamap sapos ol briua grup bilong politik i kamap na bung insait long kapital, sampela taim bihain long dispela mun.
AFP Niusagesni i ripot olsem, planti-tausen sapota bilong Presiden Wahid i putim nem pinis long stap long Front for the Defenders of Truth na ol i tok, ol i redi long pait igo inap oli dai, long pasim wanem kain tingting oa wok i kamap bilong rausim Presiden Wahid long wok bilong em.
AFP i tok, planti long ol dispela pipol i plen long go long Jakarta long soim sapot bilong ol long Presiden, taim palamen i holim miting long Epril 30, long wokim disisen long sapos ol bai givim nambatu sensa mosen long Presiden Wahid.
Sapos ol i wokim disisen long wokim dispela samting, orait dispela iken opim rot long palamen i impeach-im oa kotim Presiden Wahid.
Islamik grup oli kolim Muslim Brotherhood, ibin tokaut pinis long stopim na paitim ol sapota bilong Wahid.
Wok blong kamapim na raitim ol loa blong lukautim ol kain save blong tumbuna, wantaim ol kain pasin tumbuna insait long pasifik rijin, klostu nau bai i pinis.
Saut Pasifik Forum Tred na Ekonomik Ministas miting long mun June.
Sean Dorney i ripot olsem Solomon Islands Public Employees Union i tok olsem, moni gavman i save peim ol pablik sevan insait long kapital Honiara, blong mekim ol wok insait long ol pait long Guadalcanal, i mas go tu long ol narapela provins em oli bungim heve tu bihainim ol pait.
Nau gavman bai kisim taim sapos olgeta seven handret pablik sevan insait long Choiseul, Western, Central Islands, Isabel na Malaita provins i straik.
Pei ia, sapos oli oraitim, bai inap long moa long tu-milian-500-tausen-milian Solomon Islands dola oa moa long wan milian Australian dola.
Tasol Public Employees Union i bin tokim Solomon Islands Broadcasting Corporation olsem, em bai askim olgeta memba blong en insait long faifpela provins long holim straik tumora, long wanem em i bin toksave pinis long Gavman wanpela mun igo pinis long peim ol.
Ponphei State Legislature insait long Federated States of Micronesia, i kotim Gavana, Johnny David na ailans edukesin na Tresari Dipatmen.
Dispela wok emi bihainim yet pasin em Gavana David ibin mekim, long fosim ol tisa long wok long taim ol ibin makim blong kisim malolo, wea, aninit long loa, emi tambu.
Ol kot pepa i tok, ailans edukesin na tresari dipatmen ibin wok long Ol loya i makim State Legislature, long dei ol ibin failim dispela tisa.
April, kot ibin tok aut olsem, dispela emi no tru, wea nau i min olsem, ol tisa bai i kisim yet pei bihainim wanem levol ol i stap longen, inap kot i kamapim wanpela tingting long dispela.
Olpela Praim Minista blong France, Michel Rocard, i askim pipol blong ol French teritori long Pacific long wokbung moa wantaim ol narapela Pacific kantri.
Mr Rocard, husat nau i lukluk raun long Pacific, i bin tokim ol niusman long Nouma dispela toktok bihainim lukluk raun blong em.
Lukluk raun blong em i kamap pastaim long bikpela miting blong Pacific Economic Cooperation Council long Kyoto, Japan, long dispela mun.
Bikpela het tingting blong dispela Council em long halvim ol wokbung long bisnis namel long ol kantri long Pacific rijen.
Pacific, i kirapim pinis wanpela komiti blong France yet em Mr Rocard i go pas long en.
Dispela olpela lida blong France i bin toktok moa long sampela samting em planti moa wokbung i ken kamap long en namel long New Caledonia na ol Pacific Island kantri, olsem long maining na fisheries.
New Caledonia em i nambatri long wold long kamapim kain aen oli kolim nickel.
Gavman blong Barak Sope i bin wok long traim long taitim han lng paua yet, na i bin wok long tok tu olsem, Supreme Court i bin bikhet long haus paliment na givim oda bai oli mas gohet long vot nogat bilip.
Bos blong Vanuatu niuspepa, Trading Post, Mark Neil-Jones, i tok i bin igat sampela wari nogut Mr Sope i traim long usim polis fos blong halvim em i holim paua yet, tasol bihain tru, oli no bin wanbel long em.
Neil-Jones i tok Acting Comissioner blong polis, Arthur Coleton, i bin mekim wanpela nius kivung na tok klia olsem, polis i sanap namel na ino sapotim wanpela sait.
Amerika i tok, planti moa long ol militari ofisa bai i stap insaet long laen, em bai gat eitpela man, blong traim holim ol toktok wantaem ol ofisa blong China long givim bek spai balus em China i wok long holim-kalabus bihaen long em i bin bamim wanpela jet balus blong pait blong China antap long skai.
Oli ting bai despela lain blong America bai i go kamap long Bejing sampela taim tede, pastaem long ol toktok bai kamap tumora.
Deputi Under Secretary blong Defence Peter Verga bai i go-pas long despela laen ofisa blong America, na American military attache long Bejing, Brigadier-General Neal Sealock bai i stap tu long despela tim.
Na long Washington, tokman blong State Department, Richard Boucher i tok bikpela samting China i laikim, em long America i mas pinisim olgeta spai wok blongen wantaem balus long ol area long nambis blongen na America ino wanbel long despela askim blongen.
Dispela grup, oli kolim Maluku Sovereignty Front, ibin wok long kempen long kisim independens bilong ol ailan i stap long sauten eria bilong kantri.
Saleh Latuconsina, ibin putim tambu long dispela grup aste, na i tok, dispela grup i laik kamapim moa trabel na heve insait long rijon.
Planti-tausen pipol ibin dai long ol pait i kamap namel long ol Kristen na Muslim pipol, stat long taim ol lotu-trabel ibin stat long rijon, long stat bilong yar-1999.
George Speight, bai kamap long Suva Magistrates Court long dispela wik.
Chief Magistrate bilong Fiji Salesi Temo ibin givim dispela oda bilong George Speight i kamap long kot.
Speight na ol narapela sapota bilong em bai go long Suva long Fonde long sanap long kot.
Ofis bilong Direkta bilong Pablik Prosekusens i laik bai ol i mas harim kot kes bilong Speight long Nukulai Island, long wanem ol i wari long sekuriti.
Speight i go kamap long Suva.
Hai Kot i harim.
Fiji na go long Australia, ibin kalap inap long 50-pesen, bihain long ku bilong George Speight long mun Mei long yar igo pinis, na planti tru long ol dispela pipol em ol memba bilong Indian kommuniti long Fiji.
Sue Boyd, ibin givimaut ol dispela namba insait long Suva.
Ms Boyd i tok, namel long ol pipol ibin lusim Fiji long go long Australia, em ol accountants, nurses, academics, ol sinia wokmanmeri bilong gavman na pipol igat save long ol komputa.
Na, em i tok olsem, Fiji i mas noken lusim oa larim ol dispela kain pipol i karim save bilong ol igo long narapela kantri.
13 kebinet minista, wantaim tripela minista ibin stap bipo long olpela gavman.
Palamen ibin sapotim wanpela vot nogat bilif long olpela gavman.
Serge Vohor, olsem Deputi Praim Minista.
Barak Sope i pudaun.
Alain Mahe, wanpela nupela memba, i kisim wok olsem Minista bilong Foran Affairs.
Joe Carlo, husat ibin wok bipo olsem Generel Meneja bilong Vanuatu Broadcasting Corporation.
Narapela kebinet minista bipo long Sope gavman, Jacques Sese, i holim yet wok olsem Minista bilong Edukesin.
Jacklyn Reuben i kamap Minista bilong Pablik Woks na Willie Posem i kamap Minista bilong Agrikalsa.
Clement Leo emi nupela Minista bilong Helt.
Dispela nupela gavman bilong Vanuatu ibin promis long go het wantaim rifom progrem em olpela gavman ino bin laik wokim.
Willie Oli emi minista husat bai lukautim wok bilong statim ken dispela rifom progrem.
Gavman ibin kirapim tu wanpela nupela portfolio, Vanuatu Business, em wok bilong en, i bilong pulim ol nupela invesmen igo insait long kantri.
Daniel Bangtor bai lukautim dispela ministri bilong bringim bek bilip bilong ol investa.
Pati na Union of Moderate Parties i stap insait long dispela nupela gavman bilong Vanuatu.
Australia Veterans Minista Affairs, Bruce Scott, i tok, ol strong wok-bung na pren namel long Australia na South Korea, bai oli ken strongim ken long dispela wik, long seremoni oa commemorations blong makim 50-yiar anniversary blong despela Koraen War.
Tripela-ten-tu lapun soldoa oa veterans na ol ol meri blong ol soldia i bin dai long despela war, bai i kisim balus igo long Seoul, blong stap long ol despela seremoni.
Long wanpela tok-gutbai seremoni, long Sydney, Mr.
Australia, em i bikpela samting.
Em i tok planti long ol lapun soldia bai igo bek long South Korea, long namb-wan taim ken bihaen long despela war.
Ansett Airlines, em ol ibin pasim ol long ron, long ol iken stat flai ken tumora long apinun.
Em i tok, tupela tim bilong CASA em igat sikispela inspekta long en, ibin wok inap long 16 haua long wanwan dei, long lukim na galasim gut ol Ol bikman bilong Ansett Airlines ibin wok long holim miting insait long Melbourne, long toktok long ol heve i kamap bihain long ol ibin pasim ol dispela balus long noken flai long Easter.
Wanpela mausman bilong Ansett i tok, kampani igat sampela handred-million Dola i stap long em iken lease long ol nupela balus.
Ol sia long papa-kampani blong Ansett, Air New Zealand, i bin pundaon tru long wanem ol investa oa pipal husat i bin putim moni blong ol long despela bisnis i wok long pul-aut oa lusim despela balus kampany.
Long Australia Stock Exchange, ol sea blong despela Airline i bin faiv-sents oa foa-pesen daon long wan-dola-15 taim oli bin klosim bisnis oa treding.
Long New Zealand Exchange, Air New Zedaland sea i bin go daon i nap long klostu six-pesen long prais tru blongen.
Mike Kendall, wanpela equities researcher wantaem J.
Weere, i tok ol investa i wok glasim na skelim tingting longpela taim long investmen blong ol.
Australia sharemarket i bin slek oa stap daon, na all ordinaries index i bin pundaon long sixtin points igo long 3-tausan-200.
Wanpela long ol hap we ol pisin i save pulap long en long Cook Ailan bai INO mo stap long ol plen blong wok divelopmen.
Gavman blong Cook Ailan i rausim pinis Suwarrow Atoll long wanpela plen blong kamapim ol divelopmen bihainim yet planti toktok kros ikam long ol manmeri blong kantri.
Praim Minista Dr Terepai Maoate ibin askim halivim na sapot blong ol pipol long pasim dispela kain plen bihain long Kebinet ino bin nap long kamapim wanpela samting long givim tok-orait long plen.
Dispela plen, em tupela man Australia i kamapim, ibin laik kamapim wanpela bisnis blong painim pis.
Premia blong Victoria State long Australia, Steve Bracks i mekim wanpela sotpela lukluk raun igo long East Timor we em i bilip em bai kamapim wanpela gutpela wok-pren wantaim State na teritori.
Mr Bracks bai lusim Melbourne tede long stat blong wanpela delegesin blong ol sinia Gaman ofisa blong Victoria long tupela dei lukluk raun.
Premia i tok as tingting blong lukluk raun blong em i blong givim halvim igo long sait blong lukautim na ronim wei blong wok blong gaman na ol arapela grup na wok bisnis, wantaim turis bisnis.
Mr Bracks tu i tok em bai holim ol toktok wantaim East Timor lida.
Agriculture Minista blong Australia, Warren Truss, i askim pinis Kebinet long kisim mo halvim ikam long Quarantine Inspection Sevis bihainim sik ol i painim long lek na maus blong ol bulmakau.
Niusmeri Louise Yaxley i ripot kam olsem minista i tok-aut pinis long Kebinet long ol wok em bai mekim.
Quarantine Inspection Sevis i laikim mo moni long mekim mo wok long ples balus na ol basis long sekim gut kain sik INOKEN kam insait long kantri.
Long mun igo pinis, Mr Truss ibin autim tingting long apim airport tax olsem wanpela wei blong pulim mo moni.
Tasol, Praim Minisra, John Howard i tok moni i stap pinis long dispela wok-kamap.
Em i tok bai ol i apim takis sapos ol INO kamapim wanpela samting.
Cattle Kansol i bilip kos blong sik ia bai stap klostu long 10-billion dola sapos em ikam insait long Australia.
China na America bai stat toktok tede blong traim na stretim ol belheve namel long tupela, ol belheve em i bin kamap bihain long taim wanpela American spai balus i bin bam wantaim wanpela jet faita balus blong China.
Tupela sait i wok long sutim tok long wanpela narapela long kamapim dispela trabal.
Tupela kantri bai toktok long dispela birua, ol strongpela toktok blong America bai China i mas givim bek balus blong en, na ol toktok blong China olsem, America i mas pinis long salim ol spai balus blong en igo klostu long China.
Bai oli toktok tu long ol wei blong abrisim ol kain trabal olsem bihain.
Laen oli kolim European Union i tok i gutpela long Australia long halivim na senisim tingting blong America long despela global warming we graon i wok long kamap hat long ol kain simuk i save kam long ol kain wok blong factori.
John Howard tede, olsem despela treaty long greenhouse reduction, ino indai, tru niupela Gavman blong President Bush blong America i bin sakim tok longen.
Howard i raitim pinis pas igo long washington, blong tok klia long wanem ol samting oa as na em i bin pul-aut oa ino sapo tim despela Kyoto Agreement.
Patten nau i stap long Canberra long ol Ministerial toktok blong dispela yiar, i tok evidens long sapos global warming i wok long kamap tru, i stap ples klia na strong.
Fiji i gat ol gutpela lida, tasol.
Praim Minista blong Fiji em oli bin rausim long ku, Mahendra Chaudhry, i tok oli no save larim ol gutpela lida long Fiji blong pinisim gut wok blong ol.
Mr Chaudhry i bin tok olsem blong bekim ol toktok blong University of the South Pacific olsem, Fiji i nogat ol gutpela lida.
1999, na oli bin ting ekonomi bai go antap long 6 pesent long yar 2000.
640 nupela wok i bin kamap.
Hai Komisina blong Australia long Fiji i tok, kain toktok blong sampela Indo-Fijian grup olsem moa beta Australia i ofarim ol Indo-Fijian fama spesol rait blong kam stap long Australia, ino stretpela toktok.
Sean Dorney i ripot olsem Australia Hai Komisina i bin tokim wanpela long ol bikpela Indo-Fijian asosiesin long anual konfrens blong en olsem, bai gutpela moa sapos oli stretim ol heve blong Indian komuniti insait yet long Fiji.
Coalition for Indo-Fijian Rights and Land Resolution i bin wok long kempein blong mekim Australia i tok orait long lukautim ol Indo-Fijian fama em ol lis blong ol i pinis long graun na oli no givim ol nupela lis.
Dispela lain i save tok olsem, ol kampani blong Australia i bin halvim ol tingting blong Britain long karim ol lebara oa wokman meri blong India i kam long Fiji long 1800s.
Em i tok wanem samting ol Indo-Fijian i mas tingting long en em i olsem, oli gat rait long kamap ol Fiji sitijen, na rait blong stap long Fiji.
Oli no pipol nau blong narapela kantri, nogat, na dispela kain toktok long Australia i mas lukautim ol, ino halvim ol tumas long mekim samting blong stretim heve oli bungim long Fiji, heve em oli mas stretim yet insait long Fiji.
Radio Australia Wol Nius, Kenya Kene bai ridiim.
Oli wok long strongim ol kantri long wol blong daonim greenhouse gass emissions oa simuk blong ol factory long wok blong ol factory long wol.
Papua New Guinea Privatisation Commission i tok ol trabal em i bin kamap long military oa army ino long taim igo pinis long kantri i kamapim heve ken igo long ol wok blong pulim ol bisnis long investim moni blong ol long Papua New Guinea.
Bihaen-taim blong Ansett Airline ino kamap klia gut yet, na toklukaut blong Civil Aviation Safety Authorioti long klosim despela balus kampany i stap yet.
Agriculture Minista blong Australia i askim Federal Cabinet long sampela moa halivim blong Quarantine Inspection service long mekim wok blong wuas long despela foot and mouth sik long ol animal.
Helen Clark, i pinisim pinis tripela dei lukluk raun igo long Hong Kong.
Wanpela maus-meri blong Gavman i tok, Ms Clark, i bin lusim Hong Kong tete long moning, na kisim balus igo long Shanghai, long China.
Taim em i stap long China, em bai holim toktok wantaim President Jiang Zealand long wok klostu wantaim Hong Kong.
Hong Kong em i namba seven kantri, em New Zealand isave salim planti samting igo long en.
Tupela gavman long Pacific i salim pinis ol hotel em oli papa long en.
Gavman blong American Samoa na Niue i tok, em i tru tupela i nogat save long ronim bisnis.
Loia blong American Samoa Gavman i tok, bai oli kisim ol plen blong salim Rainmaker Hotel long Fraide.
Mas, we oli bin tokaut long fainensal ripot em i soim olsem dispela hotel i bin lusim moa long 200-tausen dola, ol tingting i bin kamap bai oli mas salim bisnis.
Mr Kappel i tok samting olsem wanpela-ten-tu lain i soim laik pinis long baim hotel.
Na ripot i tok, Gavman blong Niue i kisim pinis tu sampela toksave long sampela pipol olsem, oli gat laik long baim hotel blong gavman.
Dispela hotel i gat 32 bed na bipo oli save lisim olsem wanpela medikal kolis.
Bihaen-taim blong Australia Airline Ansett ino kamap klia gut yet, long wanem Civial Aviation Safety Authoriti ino senisim tingting blongen yet long toktok em i bin mekim long askim despela balus kampany long tokim ol blong wanem na CASA i noken rausim laisons blong ol long wok.
Elizabeth Byrne i ripot olsem long Fonde ong wik igo pinis, oli bin stopim ol 767 balus blong Ansett long noken karim ol pasindia na oli bin sanap tasol long ples balus.
Bos blong Ansett Gary Toomey i bin holim toktok wantaem Minista blong Transport John Anderson tede long ol heve long ol balus blong Ansette, em i nap klosim despela bisnis blong kampany.
Peter Gibson blong CASA i tok ol inspector i wok long wok long melbourne long inspectim na luklik gut long namba-wan balus em oli nap kliarim oa oraet longen long em i ken stat flai tede nait, tasol em i tok toklukaut blong ol igo long Ansette i stap yet.
Nupela gavman blong Vanuatu i makim na givim pinis mak long 13 nupela kebinet minista, wantaim tu tripela husat i bin minista long olpela gavman.
Good Friday) bihainim wanpela vot nogat bilip agensim olpela praim minista Barak Sope, em olgeta memba blong paliment i bin sapotim.
Oli bin makim man husat i bin holim wok blong Foren Afes Minista bipo, Serge Vohor, blong kamap Deputi Praim Minista.
Em i wanpela long tripela kebinet minista long olpela gavman husat i bin krosim flo tripela wik igo pinis, pasin em i bin opim rot blong rausim Sope gavman.
Nupela man long gavman, Alain Mahe, nau i kamap Foren Afes Minista.
Narapela nupela pes long kebinet em long Minista blong Fainens, Joe Carlo, husat i bin olpela General Manager blong Vanuatu Broadcasting Corporation.
Wok blong Education Ministry i stap yet long han blong Jacques Sese, husat i bin wanpela kebinet minista tu long Sope Gavman.
Jacklyn Reuben bai lukautim Public Works, taim Willie Posem i kisim Agriculture Ministry, na Clement Leo i i kamap nupela Helt Minista.
Nupela Vanuatu Gavman i promis long gohet wantaim rifom progrem em olpela gavman ino bin laik gohet long en.
Willie Oli i kamap minista husat bai lukautim ol wok blong kirapim bek rifom progrem.
Gavman i kirapim pinis wanpela nupela ministri, em long Vanuatu Business, husat bai lukautim wok blong pulim ol nupela investmen.
Man husat i holim dispela wok, Daniel Bangtor, bai wok blong mekim ol investa i kisim bilip bek long Vanuatu.
Party na Union of Moderate Parties.
Ol laen ofisa blong holim ol toktok blong Amerika na China nau i wok long redi long holim namba-wan miting long kros long spai-balus blong America, we America Gavman i wok long mekim ol strongpela toktok long em bai i toktok strong long kisim bek despela balus blongen em i wok long sanap long ples balus i stap i nap nau long tupela wik long Southern china.
Embesedor blong America long China, Joseph Prueher, i tokaut pinis olsem bai oli holim ol despela toktok, tasol em ino bin laik mekim sampela moa toktok long ol miting.
Ol i wok long holim ol despela miting, bihaen long spai-balus blong America i bin bamim wanpela F-8 fighter jet-balus blong China antap long kilaut klostu long coast blong China.
24) boskru blong despela American spai-balus em i bin go pundaon long Hainan ailan, bihaen long oli bin bam, tasol em i wok long holim i stap yet despela balus blong wetim ol toktok longen.
Wanpela tokman blong Whitehouse, Ari Fleischer i tok pinis olsem President George W Bush i bin tokim laen blong holim toktok, em Pentagon oa military igo pas longen, long askim ol strongpela askim long China long kain pasin America i lukim olsem China i wok long pilai-kas nating long ol spai balus blongen taim oli mekim wok blong ol.
Wanpela mausman blong Foreign ministry blong China, i tok pinis bihaen long ol toktok Gav man blong China nau bai i mekim decision long sapos em i ken lusim igo despela balus blong America oa nogat.
Wanpela olpela komanda blong Third Battalion blong Fiji, Colonel Bill Seruvakulu, i tok Fiji Military Force i mas kamapim bek gutpela nem blong en insait yet long Fiji.
Insait long wanpela toktok em i bin mekim pastaim long em i lusim Fiji igo long New Zealand, Colonel Seruvakula i tok ami i mas wok hat blong mekim pipol i bilip ken long en.
Oli sutim tok long ami long kilim idai faifpela soldia husat i bin memba blong olpela unit oli kolim - Revolutionary Unit em oli tok, i bin halvim ol trabal blong bagarapim ami long yar igo pinis.
Colonel Seruvakula i risain pinis long Fiji ami na em na femili blong em bai muv igo long New Zealand.
President blong Egypt, Hosni Mubarak, tede i bin salim strongpela tok lukaut igo long Praim Minista blong Israel, Ariel Sharon long noken abrisim mak blong stretpela pasin.
Long wanpela belhat toktok long televisen, President Mubarak i bin tok polisi blong Israel long pait dispela taim bai noken kamapim gutpela samting na bai gutpela tasol blong kamapim moa trabal.
Toktok blong Mr Mubarak i kamap bihain long em i miting wantaim Palestine lida, Yasser Arafat.
Miting blong tupela i kamap bihain long taim ol trabal long Middle East igo bikpela na Israel i bin reidim sampela hap blong Syria insait long Lebanon aste, na tu taim Israel i tekova long sampela hap insait long Gaza Strip.
Tonia Liosatos i ripot olsem tripela ten-foa kalabusman i pinisim pinis taim blong ol long kalabus, tasol oli wok long stap yet long hauskalabus long wetim taim long salim ol igo bek long kantri blong ol.
Pipal i wok long protest long Sydney tede long painun i bin singaut long Minista long lusim igo fri ol despela kalabus.
Ol despela kalabusman oli bin permament resident blong Australia, tasol nau oli rausim pinis ol visa blong ol long wanem oli bin konviktim ol.
Australia Gavman i givim tok long oli mas salim ol igo bek long kantri blong ol tasol kantri blong ol tu ino moa laikim ol long gobek.
Ol despela pipal i stap kalabus yet, na sampela long ol i stap i nap pinis nau long tripela yiar antap long taim oli bin givim long ol long klabus.
Bai ol i holim dispela miting tumora long Universiti bilong Saut Pasifik, insait long Honiara.
Wanpela tokman bilong gavman i tok, ol ibin lusim-pastaim debate oa toktok bilong dispela bill em ol ibin putim-kamap long palamen long wik igo pinis, igo inap long Fonde long dispela wik, long wanem planti pipol ibin belhat na autim strongpela toktok-koros long en.
Dispela tokman i tok, ol sinia ofisa na mausman bilong Elektoral Komisin bai stap long dispela miting, long givimaut tingting bilong gavman long dispela bill.
Praim Minista Sogavare ibin tokim palamen long wik igo pinis olsem, i gutpela long ol i sukurim taim long laif bilong palamen, long wanem foapela yar ino inap long ol gavman i karim-aut ol plen na polisi bilong ol.
Em i tok tu olsem, ol heve bilong loa na oda na tu long ekonomi, em i kamap nau long kantri, emi gutpela risen long ol i mas sukurim taim long laif bilong palamen.
Long Pinisim Nius, Harim ken ol het toktok.
Ol i wok long strongim ol kantri long wol blong daonim simuk blong ol fektori long wol.
Privatisation Commission i tok ol trabel em ibin kamap long army ino long taim igo pinis long kantri i kamapim heve ken igo long ol bisnis long kantri.
Bihaentaim blong Australia Airline Ansette ino kamap klia gut yet, Civil Aviation Authoriti i tok toklukaut blongen long klosim daon despela balus kampany i stap yet.
Na em tasol Nius i kam long Radio Australia.
Stori i tok dispela player INO wanpela memba blong Australian Test oa One Day Sqauds.
Cricket Board blong Australia na Cricketers Association ino iet autim wanpela toktok long dispela heve.
2-pela yar blong usim ol strongpela marasin tasol igat ol halvim insait long sampela hap blong lo.
Nupela airline kampani blong Australia, Virgin, i tok Ansett bai bungim mo moni heve sapos em i rausim 30 na 40 dola long wan-wei.
Ansett igat plen long daunim kos blong ol pasindia, bihain long ol ibin pasim 7-6-7 balus long Fonde igo pinis.
Ansett i tok em i wok long lusim 500-tausen dola long wan wan dei taim dispela ol balus ino ron.
Tasol chief executive blong Virgin, Brett Godfrey i tok sapos Ansett igo het wantaim plen blong en, em bai bungim mo heve.
America, Canada na Japan.
European Union i tok, Australia ino ken sapotim tumas America na toktok strong olsem dispela dispela agrimen oli bin kamap long Kyoto, imas gohet.
Tasol Senator Hill i tok, em i wok long bihainim stretpela pasin.
Australia na European Union i sutim tok long Malaysia, bihainim ol politikal arest insait long kantri.
Long pinis blong ministrial miting blong Australia na European Union long Canberra, tupela i sutim tok long wei oli bin arestim pipol aninit long Malaysia Internal Security Act.
Niusman, Graeme Dobell, i toksave long toktok blong dispela tupela lain, em i bin kam long Australia Foreign Minister, Alexander Downer, na External Affairs Commissioner blong Europe, Chris Patten.
Mr Downer i tok Australia i bin wok long wari long man husat i bin deputi praim minista bipo blong Malaysia, Anwar Ibrahim, husat oli kalabusim inap long tupela yar, na nau ken, oli arestim sampela moa pipol bihainim politikal wok na tingting blong ol.
Malaysia, na European Commissioner i tok em yet i wari long helt blong Anwar Ibrahim.
Sitiveni Rabuka i redi long bung wantaim meri blong man em i bin rausim long Gavman long 1987.
Coalition gavman i makim tu meri blong Mr Bavadra, Adi Kuini Long mun May, long yiar igo pinis, oli bin rausim Gavman blong Mr Bai oli holim wanpela general elekson long mun Ogas, long dispela yiar.
Pacific ailan kantri i wok long go isi pinis.
Asian Development Bank i tok ol trabal long politik, pait kros namel long ol komuniti na heve we strong blong moni blong ol dispela kantri i go daun, i givim bikpela heve long ol Pacific kantri.
Ripot ia i tok olsem, recovery oa kirap bek blong growth long 1999 ino bin ron inap long wanpela yar.
Papua New Guinea olsem ol as blong dispela.
Taim oli kandim wantaim ol Gross Domestic Product oa GDP blong 12 Pacific diveloping kantri, oli painim aut olsem, growth i bin pundaun long 1-point-eight percent long yar igo pinis.
Dispela i daun tru long mak blong 1999 we em i bin moa long 4-pesent.
Tasol gut nius i olsem, taim ekonomi i slow down, mak blong inflation long dispela rijen i mas go daun tu na ol dispela currencies bai kamap strong ken.
Papua New Guinea Privatisation Commission i tok ol trabal long militari oa armi ino long taim igo pinis, i kamapim ken sampela heve igo long wok blong pulim ol bisnis long putim moni blong ol insaet long Papua New Guinea.
Siaman blong Kommission, Ben Micah, i tok ol narapela heve tu em i wok long bagarapim wok blong pulim investment igo insaet long kantri, em long no-laik blong ol PNG Trade Union Congress long plan blong trade na salim ol Gavman bisnis, olsem Air Niugini, PNG Banking Corporation, Telikom PNG na Elcom.
Long column blongem long Post-Courier Niuspepa, Mr.
Micah i tok PNG i noken ting olsem bai em i ken pulim planti investment blong ol narapela kantri igo insaet long kantri blong kirapim strong ol bisnis han blong Gavman blong kantri na lusim ol moni em i kisim long peim of, ol dinau blongen, sapos oli no lukim olsem em wanpela strongpela kantri na ino save tingting na glasim gut wei blongen long sanap bung long privatisation program blongen.
Indonesia tede ibin askim strong United Nations long rausim strongpela tambu blong en long West Timor olsem ol wokman na meri blong ol narapela kantri iken igo long givim halivim na putim gut samting olsem 15-tausen ol refugi blong East Timor.
Emi tok gavaman blong em igat bikpela tingting long stretim kuik dispela heve blong ol reugi na ibin tok wanem tingting long slow-im daun dispela wok bai inap mekim ol refugi bai igo hed long bungim ol dispela bagarap oli wok long bungim nau.
United Nations Hai-komisina blong Refugi long taun blong Atambua.
President blong Indonesia i soim olsem, em bai no nap lusim wok blong em, na i tok, palaman i rong long traim rausim em long wok blong em.
Olketa bikpela pait i sapotim pinis dispela motion oli tingting blong putim kamap na bai nap larim ol i bring president i go long kot.
Man i makim Kiribati insait long wanpela environment konference blong ol Pacific Yut long Wollongon siti long Australia i tok kantri blong em i pilim pinis ol heve blong mak blong solowara, em iwok long suruk igo mo.
Da-wos-wos) i save wok wantaim wanpela komunti theatre grup long skulim ol man meri na pikinini long ol gutpela wei blong lukautim graun envaironmen.
Em i tok mak blong solowara raun long ailan kantri i wok long bagarapim pinis ol gaden kaikai.
George Speight na 12-pela narapela oli bin sasim ol long traim bagarapim kantri, i bin kamap long kot blong Suva.
Insait long ol dispela mun igo pinis, oli bin wok long harim ol kot-kes blong ol long island blong Nukulau, longwanem, oli wari long sekuriti.
Chief Magistrate blong Fiji, Sailese Temo, i bin tokim ol long kamap long kot ken long namba-tri de blong mun May.
Ol ofisa blong wanpela bikpela ples balus long New Zealand i tok 10-pela balus i bin wok long raun raun antap long ples balus aste, long wanem trafik kontrola, husat i bin wanpela man tasol i stap wok, i bin lusim tower blong kisim malolo.
Chief Operating Ofisa blong Airways Corporations, Ashley Smout, i tok ol balus long Auckland ples balus ino bungim heve taim ol i flai raun inap long 25-minit samting long Trinde.
Na narapela, husat i bin kisim ples blong ol sik ofisa, i bin kam let long wok.
Commonwealth blong Northern Marianas.
Long las-mun Mr.
Chief Minista blong Northern Teritiori long Australia, Denis Burke i tok East Timor bai bungim bikpela heve sapos ol ino stretim ol bung toktok long oel na gas long Timor Sea.
Peter Galbraith, wanpela U-N Ambassador insait long East Timor, i strong long Australia imas givim bikpela hap oel na gas igo bek long East Timor.
Australia i apim pinis mak blong share long share maket insait long pasim ol international kot long ino ken kisim ol igo kot.
Mr Burke i tok ol toktok blong Mr Galbraith ino gutpela tumas.
Emi tok, aninit long ol wok na loa blong federal gavman, dispela i toktok long pasin blong tilim or serim pawa.
Beattie i tok, Bougenvil i long-wei long bik-ples Papua Niugini, na i klostu moa igo olsem long Solomon Ailans, olsem na emi gutpela, ol yet imas lukautim olgeta wok blong ol, long abrusim pasin blong saspenim gavman, taim igat heve i kamap.
President Thomas Remengesau na olpela President Kuniwo Nakamura long tingting blong tupela long wanpela plan blong wokim kamapim ol samting blong studi long tanim energy ikam long solwara igo long pawa, long southwestern Pacific state.
Wanpela gavman delegation wantaim tu dispela tupela man, bai stat long wanpela seremoni long Friday long Universiti insait long Southwestern siti blong Japan.
Wanpela Pacific yut environment miting em oli bin holim long Wollongong, long Australia, i sapitim ken ol askim blong makim wanpela ples long South Pacific, we ol Whale i ken stap fri long en.
Wanpela deligat blong New Zealand, Jay Piggot i tok, oli mas makim kuik kain ples olsem, we ol whale iken karim pikinini na painim pis long en.
Australia Parliamentary Secretary blong Environment, Sharmon Stone, i stap makim Federal Gavman long wanpela rijonal ministerial miting long Samoa tete.
Mr Piggot i tok, Japan i no laikim dispela tingting na em i hope bai oli kisim dispela tingting igo long miting blong International Whale Commission, em bai oli holim long London long mun July.
Olsem Sean Dorney i ripot, Fainens Minista i tok aut pinis long hamas sea, Tuvalu bai kontrolim or kisim long Air Fiji, na dispela toktok em ibin autim, taim em ibin tok aut long moni plen blong kantri long Palamen, long bik-taun blong Tuvalu, Funafuti.
Fainens Minista, Lagitupu Tuilimu i tok, ofa blong kontrolim win moni or Em ibin tokim Palamen olsem, tingting blong baim sea long Air Fiji, ol ibin kamapim yet long mun Disemba long yiar igo pinis, bihain long ol ibin glasim na skelim olgeta wok moni blong Air Fiji.
Emi tok, dispela invesmen bai lukautim na larim Tuvalu igo insait na ronim balus kampani blongen yet.
Gavman bai i kisim dinau moni long National Bank blong Tuvalu, long investim long dispela balus kampani.
Pastaim longen, Gavana General blong Tuvalu, Sir.
Australia bai lusim ol wok bilong ol.
Ol Australian Democrats i tok, dispela toktok bilong gavman, ino tru.
Nick Minchin, ibin tok-lukaut olsem bai igat wanpela recession oa bikpela heve bilong wok-moni i kamap, sapos ol i putim-kamap ol rul bilong Kyoto Protocol bilong daunim ol Em ibin wok long bekim toktok long wanpela Newspoll Survey bilong painimaut tingting bilong pipol, we 80-pesen long ol pipol bilong Australia ibin tok, oli laikim gavman long stat-bihainim Kyoto Protocol.
Senate long global pipol insait long ol eria bilong renewable energy na ol nupela teknoloji.
Association of South East Asian Nations ino bin laik toktok tumas long kirapim dispela kain forum, em bai bungim wantaim ol kantri olsem Australia, East Timor, Indonesia, New Zealand, Papua Niugini na sampela arapela Pasifik ailan kantri.
Mr Shihab ino bin givimaut moa toktok bilong dispela miting long mun Jun, tasol em i tok, dispela miting em ino bilong ol pipol i stap insait long ol gavman.
Em i tok, Indonesia i sapotim dispela tingting bilong kirapim Forum, olsem hap bilong ol wok em i mekim bilong prenim ol Pasifik ailan na bringim ol igo kolostu long Indonesia.
Presiden Abdurrahman Wahid bilong Indonesia ibin toktok pastaim long kirapim dispela West Pacific Forum, bihain long East Timor ibin vot long kisim independens long Indonesia long 1999.
Te Mana, bai igo bek long Solomon Islands long wik bihain olsem hap blong sapot blong Gavman long peace process long kantri.
Defence Minister blong New Zealand, Mark Burton i tok, dispela warsip bai lusim Auckland long Sunday na bai stap long Solomon Islands inap long klostu tripela wik.
Dispela sip bai kisim ples blong Australian navi sip, Manoora long namba 27 de blong mun April.
Em bai stap long Solomon Islands igo inap long namba 14 de blong mun May, na bihain long dispela, em bai igo bek long New Zealand.
Peter Peipul, long palamen, long ol rong em ibin mekim taim em i holim wok bipo long gavman.
Lidasip Tribunal bilong PNG ibin tok long ol i mas rausim Mr Peipul long palamen na Gavana Generel bai lukluk long dispela tingitng bilong Tridunal.
Ol ibin sutim tok long Mr Peipul long usim wantok sistem long makim brata bilong em igo long Pablik Sevis Komisin long 1998, taim Mr Peipul ibin holim wok olsem Minista bilong Pablik Sevis long gavman bilong Bill Skate.
Lidasip Tribunal i tok, Mr Peipul ibin brukim loa na wan-sait long femili memba bilong em taim em i holim pablik-wok olsem gavman minista, na dispela em i wanpela bikpela rong aninit long Leadership Code bilong Papua Niugini.
Tribunal i tok, dispela kain pasin bilong halivim ol femili memba oa pipol bilong sem eria, emi wanpela gutpela pasin long Melanesian kalsa, tasol dispela emi rong pasin, sapos ol pipol i holim ol bikpela wok olsem minista na wokim wantok sistem oa wansait long lain bilong ol yet.
Tribunal ibin tok long ol i mas rausim Mr Peipul long sia bilong em insait long Palamen.
Ol i ting olsem Gavana Generel bai lukluk long dispela recommendation bilong Tribunal na wokim disisen long en, insait long ol dispela dei ikam.
Niusmeri bilong mipela insiat long South East Asia- Ginny Stein ripot na itok- Mr.
Wahid ibin tok lukaut olsem ol lain sapota bilongen iwok long rere long bihainim mwanem rot ol ilaik- sapos parlimen insait long Jakarta igo hed long bihainim ol rot bilong rausim pawa long han bilongen.
Presdient Wahid ibin tokim wanpela forum or bung insait loong Jakarta long bihain taim bilong kantri olsem- samting olsem four handred thousand ol lain sapota bilongen i soim laik pinis long kapsait igo insait long bigtaun.
Emi sutim tok tu long ol memba bilong parliment long ol ino bihain stretpela rot long taim ol askim em long soim long ples klia long wanem ol rot em ibin lusim or usim moni long taim emi holim pawa.
Parlimen bai bung ken long pinis bilong despela mun- we oli ting ol bai toktok long namba tu hap mosen bilong sutim tok long Mr.
Pati bilongen wanpela tasol ino sapotim - tasol olgeta narapela parti i sapotim despela namba tu hap ol toktok bilong sutim tok - na em bai min olsem oli kamap klostu nau long rausim pawa long han biloongen.
Ol lain i sutim tok long em - iwok long sutim ken ol strongpela toktok long givim aut strongpela tok lukaut olsem bai igat trabel na emi mekim despela bilong parliment imas poret na inoken igo hed long despela ol tingting bilong rausim pawa long han bilongen.
Tuvalu i wok long tingting long lusim sampela moni isave kisim long ol samting i salim igo long ol narapela kantri, long America.
Tuvalu Finance Minister, Lagitupu Tuilimu i bin tokim Palaman olsem, wanpela gutpela samting long pudaun blong mak blong Australia dola, em moni isave kisim long America dola long fishing lisons na salim internet suffix dot TV blong em, i go antap long Austalian dola.
Tuvalu i save kisim wan-million dola insait long tripela mun, long dot TV na em bai kisim samting olsem eit-million dola ikam long fishing lisons long dispela yiar.
America, blong peim ol kain samting olsem, fuel imports blong daunim heve blong prais i go antap tumas.
Wanpela wok-painim bilong United Natiions ibin painimaut olsem ol sinia ami ofisa bilong Indonesia ibin plenim na go pas long ol trabel ibin kamap long East Timor, bihain long dispela territori ibin vot long kisim independens.
Generel Wiranto, ibin go pas long ol trabel na kamapim dai bilong samting olsem tu-tausen pipol insait long East Timor.
Ripot itok, ol dispela trabel ibin kamapim planti bikpela kriminal pasin olsem bilong kilim man, kilim idai planti pipol, givim pen long bodi bilong pipol, na long kidnepim na reipim ol pikinini.
Dispela ripot i tok, United Nations i mas wokim disisen long sapos Indonesia i mas peim moni oa sampela kain samting long bekim ol dispela heve em militeri bilong en ibin kamapim.
Kot i painim pinis ol director blong Business Institute blong Victoria long Melbourne, Australia, i rong long ofa long Masters long Bisnis Administration courses, igo long ol ovasis sumatin.
Oli bin pasim pinis dispela skul.
Oli bin salim Wayne na Elizabeth Seaward long ofa long Masters Bisnis Administration kosis, taim oli bin gat laison.
Ol prosecutor i bin tok, tupela i bin tok pastaim olsem oli bin mekim mekim wanpela rong, bihain long wanpela sumatin blong Indonesia i putim komplain long tupela.
Tasol oli bin tokim kot olsem, tupela marit i bin tokim rceptionist blong ol long bagarapim ol pepa i toktok long MBA kosis long dei em dispela skul i bin igo bankrupt.
Planti ripot i bin kamap long dispela institute long Vanuatu, long 1999, bihain long institute i go bankrupt na larim 17 ovasis sumatin i bin pas long Port Vila.
Ol dispela sumatin i bin peim pinis planti tausen dola long dispela ol kosis em oli no bin inap long pinisim, na ol tisa long Port Vila kempas i bin tok, oli no bin peim ol inap long sampela mun.
34 lida bilong ol demokratik kantri bilong not, sentral na saut Amerika ibin bung long hap.
Ol rot long dispela siti i pulap long ol pipia, bihain long ol pait na trabel ibin kamap namel long ol polis na ol pipol ibin protes.
Ol sumatin, human rights grup na ol leiba grup ibin bungwantaim, long soim koros bilong ol, taim polis ibin bungim ol.
Sampela long ol ibin brukim-daun ol sekuriti banis, raun long peles bilong miting.
Fonde dispela wik.
Ol wokman na meri blong haus-sik ibin tok tripela long ol bodi igat ol bikpela mak we oli bin paitim ol nogut na tu mak blong katres istap long ol.
Cot Bayu villis long Trumond Sub-distrik.
Pauline Hansonibin tok pati blong em bai inap long winim ol sia insait long Senate long Federal eleksen blong dispela yar.
Miss Hanson ibin mekim dispela toktok long national konfrens blong One Nation pati em ibin kamap long Gold Coast antap long Queensland tede.
Ibin gat samting olsem 2-hundret ol memba blong One Nations ibin bung long dispela namba wan de blong confrens long toktok long Constitution blong pati na ol polisi blong em.
Miss Hanson ibin tok One Nations iwok long tingting long makim ol senate kandidate blong en long wan wan state.
Ripot i tok, sampela Muslim grup insait long Indonesia ibin bungwantaim long traim long girisim planti-tausen sapota bilong Presiden Abdurrahman Wahid long noken go insait long Jakarta long wik bihain.
Antara Niusagensi bilong gavman i tok, Islamic Unity Forum em ol ibin fomim nau tasol, ibin tokaut olsem, em bai wok olsem peacemaker oa grup bilong kamapim bel-isi pasin, long pasim ol pait na trabel i kamap namel long ol sapota bilong Wahid na ol birua bilong em.
Dispela grup, Islamic Unity Party, i bungim-wantaim ol nupela Islamic grup, wantaim Muhammadiyah, Islamic Unity, Indonesian Students Association na Association of Indonesian Muslim Intellectuals.
Presiden Wahid, nambatu taim ken.
Sapos ol i wokim dispela kain pasin nambatu taim ken, nesenel assembli bilong Indonesia, inap long statim ol wok bilong kotim Presiden Wahid long mun Ogas.
Nationalist Pati bilong Fiji i wok long plen long stap yet wantaim politikal pati forum bilong Fiji, em igat sampela memba bilong olpela SVT Pati ibin kirapim dispela forum bilong bungim-wantaim ol aspeles pati bilong Fiji.
Tasol, wanpela high chief long Viti Levu, ibin go pas long ol toktok bilong fomim wanpela nupela Fijian politikal pati wantaim sampela memba bilong SVT, Fijian Association grup na sampela caretaker minista.
Long bekim dispela nupela tingting, Nationalist Presiden Lasarusa Sovea itok, em hope olsem wanpela nupela politikal pati, em ol ibin statim aste, bai joinim wantaim dispela forum.
Jose long eleksen i kamap long sampela taim long dispela yar.
Emi tok dispela bai bikpela taim blong ol tingting wari na ol politikel grup imas wok bung wantaim long lukim olsem gutpela sidaun i stap strong.
Na em tu ino tokaut klia sapos em bai igo bek olsem wanpela politisen long dispela general eleksen ikam.
Rabuka ibin mekim dispela toktok insait long wanpela bung miting blong ol politikel pati wantaim ol lain blong nius i toktok long ol wari blong bihain taim blong kantri.
Militari balus ibin lukim na sutim ol.
Tasman Pacific Airlines, ibin bruk-daun.
Qantas, ibin stap long receivership aste long nait, na seven-tausen pasindia ino bin igat balus long flai long en, aste nait.
Printing na Manufacturing Union i tok, ol wokmanmeri bilong kampani ibin painimaut long dispela heve, taim ol ibin kamap long wok tete long moning.
46 maina i dai long China!
Fopela-ten-sikis wokman blong main ibin dai, taim narapela tupela i lus yet, bihainim bagarap ibin kamap, taim ges ibin pairap long wanpela Igat faivpela-ten-tu wokman ibin stap aninit long main taim dispela ges ibin pairap, na foapela tasol ino bin kisim bagarap.
Oli bin painim pinis bodi blong foapela-ten-sikis wokman, tasol, tupela i lus yet.
Beijing Morning Post i ripot olsem, dispela praivet main inogat tok orait long kairim aut wok-maining.
Provinsal Maining Biro, i givim oda pinis long pasim olgeta main wea i stap long dispela eria, long traim kamapim gut sefti insait long wok.
Oli kairim aut nau wok papainim long dispela, long traim painim aut, watfo na dispela ges ibin pairap.
Polis, husat i lukautim eria em kibung i kamap longen.
Ol protesters ino bin inap long brukim banis, maski ol ibin sut long ston na botol igo long ol Polis, na tu, laitim ol faia, na traim long brukim foa-kilomita banis.
Kibung hia bai i pinis tumora.
Malaysia ibin tambuim wanpela Time Magazine long kantri long wanem em i tok, wanpela stori blong en i semim lotu Islam wantaim wanpela piksa bilong propet Mohammad.
Sunday Time niuspepa i tok makim deputi praim minista - Abdullah Badawi long tok olsem, Malaysia bai noken larim ol pipol i ridim ol stori em i semim lotu Islam insait long kantri.
Lotu Islam i save tambuim ol stori na piksa bilong Propet Mohammad i kamap long ples klia.
Abdullah i bin tok, tingting bilong tambuim despela magasin i wanpela gutpela tingting.
Qantas New Zealand i bin igo bagarap.
Economic Developlent Minista, Jim Anderton i tok gavman ibin toktok pinis wantaim sampela lain husat i gat laik, bihain long namba tu bigpela balus kampani bilong New Zealand ibin bruk daun.
Despela i mekim na ol ibin pasim olgeta balus bilong Qantas New Zealand long taim ol wokmanmeri bilong Qantas New Zealand ibin girap nogut aste long painim olsem ol i nogat wok nau.
Nau yet, Air New Zealand i tok - em bai mekim ol wok nau bilong traim stretim planti ol wok em Qantas New Zealand i lusim.
Ibin igat planti ol tingting wari insait long sampela ples balus.
Planti wokmanmeri ino bilip long wanem samting ibin kamap.
Anderton i tok em i taim nau bilong igat namba tu domestic airline bilong strongim na kamapim gut ol wokmoni bilong New Zealand, moa yet long sait turist bisnis.
Gavena General bilong Australia, Archbishop Peter Hollingworth, long namba 29 de bilong mun Jun.
Elizaberth Byrne i ripot olsem, Praim minista John Howard ibin tokaut long oli senisim nau Gavena General blong nau, Sir William Dean, tete long apinun.
Long dispela taim, Reverend Hollingworth i archbishop bilong Anglican sios insait long Brisbane.
Oli save long en olsem wanpela man husat i save mekim ol strongpela toktok long ol heve insait long komuniti.
Archbishop Hollingworth i siaman tu bilong Council of Centenary of Federation, tasol em bai mas lusim dispela nau.
Howard i tok Archbishop Hollingworth bai gat laik oa hamamas long despela wok.
One Nation politikal pati long Australia i elektim bek pinis Pauline Hanson blong kamap president ken blong pati.
Nogat man oa meri i bin sanap resis agensim em blong kisim dispela wok.
Kim Landers i ripot olsem, Miss Hanson i tok em ino klia sapos ol narapela man meri i laik holim dispela wok, oa sapos ol memba i ting em i wok long mekim gutpela wok na oli elektim em bek.
Queensland sampela taim dispela yar.
10) narapela pipol blong stap long nesanel eksekutif wantaim Miss Hanson.
President bilong Egypt, Hosni Mubarak bai statim lukluk raun i go long ol kantri long Europe long Tunde.
Em bai go lukluk raun long Germany, Romania na Russia na bikpela has bilong despela lukluk raun em long traim kisim ol tingting halavim blong stretim ol bikpela heve i wok long i gohet nau insait long Middle East.
Mubarak, usait kantri bilong en i wok olsem namel-man insait long ol toktok em iwok long pas olgeta nau namel long Palestine na Israel, bai igo lukluk raun Berlin, Bucharest na Moscow.
Germany em i nambawan bisnis poroman bilong Egypt insait long Europe, tasol oli ting olsem ol toktok bilong en wantaim Chancellor Gerhard Schroeder long ol wok politik bai sut long en long ol bikpela tingting wari insait long Middle East.
Ol kantri bilong Europe i wok long wari bipela tru long Germany na em i wok long askim president bilong Egypt, usait i bin sainim wanpela peace Berlin i laikim tu long oli lukluk ken long ol peace plen namel long Egypt na Jordan.
Sampela man i bin tromoe wanpela hanbom long wanpela polis stesin long Northern Ireland.
Oli ting dispela trabal i hap long wok blong ol paramilitari blong kirapim pait.
Nogat man bin kisim bagarap long dispela trabal, long wanem dispela hanbom ino bin kisim stret polis stesin haus long ples oli kolim Londonderry.
Bom i bin bagarapim rot na tupela kar em oli bin sanapim long rot i stap.
Oli bin singautim ol bom saveman, polis i bin banisim dispela hap na oli tokim pipol long ol haus klostu long muv aut lusim haus blong ol.
Lain oli kolim - Real IRA, wanpela paramilitrai grup blong Northern Ireland, i bin wokim sampela wankain trabal olsem bipo long ol sekuriti fos stesin long dispela eria yet.
Insait long ol trabal long Middle East, tupela narapela pipol i dai ken na 26 i kisim bagarap taim wanpela bom i pairap insait long Kfar Saba taun, klostu long boda long West Bank.
Polis i tok dispela man i bin pairapim wanpela bikpela let em i bilas long en tasol i pulap long ol explosives oa paura blong bom.
Em i bin pairapim bom taim em i sanap namel stret long planti pasindia blong wanpela bas insait long Tel Aviv.
European Union na ol Pacific ailan kantri i bin wanbel long bihaen-taim blong ol halivim igo long ol Pasifik ailan.
Sean Dorney i ripot olsem despela niupela agreement blong ol wok blong halivim namel long ol European Union na wanpela-ten-foa ailan kantri blong Pasifik, bai i stap long ol wok bung namel long ol ailan kantr long region long economy na wok blong education.
European Union i bin toktok strong long oli mas daonim ol trade barrier oa kain takis long wok blong trade na strongim tingting blong kamapim wanpela single trade block long ol pasifik ailan.
Bihaen long tupela de miting long suva, namel long ol ofisal blong European Union na despela fouteen ailan kantri, tupela said wantaem nau i wanbel long oli mas gat wanpela Regional sapot plan na ol bikpela area we ol aid oa halivim i mas go longen long despela faivpela yiar i kam.
European Union i bin strongim tok long oli mas makim tupela top area blong halivim.
Na despela tupela area em long Economic Regional Integration em bai i karamapim kain wok olsem praivet sector development, namel lognen wok blong trade, investment na tourisim na Human Resources Develpment am bai i karamapim wok blong edikesin na training.
Aninit long despela Cocotonou Agreement, namel long E-U na ol yangpela kantri, bai i gat planti million dola i am long Euopean Union blong halivim ol yangpela kantri longen long ol wok blong ol.
Namba wan meri long kamap bos blong polis fos long Australia, oli bin makim em tru long go pas long dispela wok long Melbourne.
Tasol em i bin tok lukaut olsem, ol dispela samting ino mekim ol meri ofisa i slek long wok blong ol.
Mausman blong Labor Opposition long Treaseri, Simon Crean i tok em i bin kisim longpela taum tumas long oli bon mekim despela decision na bihaen em i bin mekim ol sia market long kirap nongut.
Crean i tok ol market ino save laikim kain olsem.
Oli no tokaut yet long naim blong dispela man, tasol oli bin sasim em long rapim na mekim pasin nogut long dispela gel, krismas blong em 9.
Em i bin tokim kot olsem, em i tru em i bin mekim dispela pasin insait long faivpela yiar igo pinis.
Em i bin wanpela pren blong dispela famili, em i bin rapim gel blong ol.
Anne-Marie Mestre, em i bin tok welkam long eitpela yiar kalabus oli bin givim long dispela man, longwanem, dispela i longpela moa long dispela em prosecution i bin askim long en.
Ripot i tok wanpela laen man wantaem ol gan em ol sapota blong Chechnya husat i bin holim kalabus planti ol pipal hostage long wanpela top hotel long Istanbul, long Turkey i bin givim ol pinis long han blong polis.
Antolia niusagensi blong Turkey i ripot olsem ol despela man wantaem gan, i bin givim ol igo long han blong ol otoroti na lusim igo fri ol pipal i bin wok long stap long hotel olsem ol guest, em namel long ol sampela Australia pipal na ol wokman meri em oli bin holim kalbusim ol i nap long moa long twelvepela hawa.
Em i bin kamap bihaenim ol longpela toktok wantaem ol Gavman ofisal blong Turkey.
Tim Palmer i ripot olsem man, em oli bilif olsem i bin reddim despela plan long holim ol hostage, i bin stap insaet long ol wankain trabal olsem tu bifo.
Muhammed Tokcan, em wanpela man blong Turkey yet, oli bilif olsem em i bin sapotim ol Chenya rebel long ol pait, i bin kalabus long Turkey long 1996 long wanem em i bin holim pasim wanpela sip long Black sea.
Tripela mun igo pinis, oli bin lusim em igo fri aninit long wanpela mari mari program blong kantri.
Em i gat bikpela namba blong ol Chenchnya pipal long Turkey na em bikpela sapot long kantri long Chechen independens na kros long ol Gavman ofisa blong Turkey, long em ino laik sutim tok long Russia long ol polisi blongen long Chechnya.
Long mun igo pinis tasol, Wanpela balus blong Russia wantaem moa long wan-handret pipal antap longen, ol Chechnya sapota i bin holim pasim long ples balus long Istanbul, na karim ol igo long Saudi Arabia, we ol ofisa i bin kisim ol aut long operation oa pait em insaet longen tripela pipal i bin indai.
Ol Fiji lawya bai i holim miting long Suva, tede nait long toktok long wanpela motion em bai oli putim igo long wanpela miting blong Law Society em bai i kamap sampela taim klostu.
Ripot i tok ol despela lawya ino hamamas long kros blongPresident blong loa Societi, Chen Bun Young we em i bin askim long Chief Justice Sir Timoci Tuivaga long em i mas pinis long wok blongem.
Ofa Kaukimoce i ripot olsem despela laen i raitim pas pinis igo long Socirty na askim long oli mas rediim wanpela miting we oli ken toktok ns stretim ol wari insaet longen.
Despela grup oa laen i gat longen, moa long twelvpela Fiji lawya na oli gat wanpela motion bai putim igo long despela miting oli wok logn askim longen.
Fiji Law Society nau i wok long askim bai despela group i mas putim despela motion igo, pastaem long tumora.
Society President na sampela long ol memba blongen i bin askim strong long Chief Justice Sir Timoci Tuivaga i mas pinis bihaen long oli no bin wanbel long askim blongem bai olgeta kot keis maski sapos em politiks i stap insaet longen bai oli mas salim igo long Suva.
Ol despela kotkeis, Lautoka judge, Justice Anthony Gates i bin harim ol.
Long nau, Sir Timoci, i tambuim sampela lawya long kot blong em long mekim ol despela askim, em Fiji Law Society i wok long paitim toktok yet longen.
Polis long Solomon Islands i tok sampela laen i bin sut long masin-gan igo long haus blong wanpela senior Gavman ofisa.
Oli no bin laik tokaut long nem blong despela gavman ofisa, tasol oli bilif olsem em hap long ol despela trabal i wok long gohet yet long bikpela ailan, long Guadalcanal,.
Tasol Louise Willis i ripot olsem, Archbishop blong Brisbane, Peter Oli bilip Archbishop i gat laik long kantri i kamap olsem wanpela republic tasol em ino bin laik long tokaut sapos em i laikim President moa long Governor - General.
Sampela pipal i bilip, bipo em i save mekim planti toktok long ol heve blong ol pipal, tasol tete em i bin tok, em ino makim wanpela samting em bai traim blong stretim.
Woodside iwok long lukautim ol wok blong kisim na painim oil na gas long solowara long nambis blong West Australia.
Shell long kisim Woodside na mekim em i kamap hap blong en bai ino gutpela long tingting blong ol pipol blong Australia.
Na narapela samting Woodside ibin toktok long en em long em bai traim holim toktok wantaim ol arapela kampani ilaik kisim dispela kampani.
Lieutenant Gavana bilong em.
Dispela meri, Salaina Tulafono, ibin stap pinis long kalabus inap long 12 mun, long ol rong bilong stilim na paulim moni, na long forgery.
Kot ibin salim em igo kalabus inap long 28 mun.
Mrs Tulafono long dispela kraim em ol ibin kalabusim em long en, na em i givim bek full civil status bilong em olsem wanpela sitisen.
China i wok long rereim wanpela bekim long ol nius olsem, America i tokoreat pinis long salim ol samting blong pait, kosblong ol inap long planti billion dola, i go long Taiwan.
Byrne i ripot olsem, ol toktok ikam long Beijing long ol dispela dei igo pinis, i soim olsem, China bai protes agensim dispela tingting.
Ripot i bin kamap long China niuspepa i bin tok lukaut long Gavman blong Mr Bush agensim tingting blong salim ol samting blong pait igo long Taiwan, na i tok, em bai bagarapim ol tokoraet namel long tupela kantri.
Tasol ripot ikam long Washington i tok, President George W Bush i tok oraet pinis long salim ol destroyer, submarine na roket bom igo long Taiwan na dispela bai kamapim bel-koros ikam long Beijing.
Aegis missile system na bai ino nap kisim ol dispela destroyer oli bin askim long en na ol dispela samting blong pait, em China i bin wari long en.
Dispela tingting blong salim ol samting blong pait, inap mekim wanem kain tingting bai kamap insait long ol toktok long America iken kisim bek spai balus blong em, em i wok long stap yet long China.
Wanpela environment wokman long New Caledonia i stap namel long eitpela activist, em nem blong ol i kamap olsem oli wnim Goldman Environment Praiz blong dispela yiar.
Despela annual praiz, tupela America philantropist, Richard na Rohoda Goldman i bin statim, prais blongen, tu-handret-na-fifti-tausan Australia dola olgeta.
New Zealand memorial long Canberra, kapital blong Australia tete, blong tingting ol Prime Minister blong tupela kantri wantaim.
Centenary of Federation, igo long Australia.
Ol wok bung i bin wok long kamap namel long tupela kantri inap pinis long moa long 200 yiar, i kamapim gutpela wok pren namel ol pipal blong tupela kantri wantaim.
Papua Niugini i tok, em bai sakim ol strongpela toktok na tingting bilong America long ol wei ol i skelim na usim moni ol i kisim long funa fishing.
PNG gavman i lukim dispela kain pasin bilong Tuna Foundation bilong America olsem em i laik daunim independens bilong kantri, na Praim Minista Sir Mekere Morauta i tok, gavman bai inoken harim tok bilong ol.
Lieutenant Gavana bilong em.
Dispela meri, Salaina Tulafono, i bin stap pinis long kalabus inap long 12 mun, long ol rong bilong stilim na paulim moni, na long forgery.
Kot ibin salim em igo kalabus inap long 28 mun.
Em igo long kalabus bihain long Kot i bin painimaut olsem em i bin paulim moni bilong ol fama em kes-krop bilong ol i bin bagarap long taim bilong Hurricane Val long 1990s.
Tasol, insait long wanpela pas ol i bin raitim long Epril 11, Gavana Tauese Sunia, i tok olsem, em i usim paua bilong em aninit long mama-loa na em i givim full pardon long Mrs Tulafono long dispela kraim em ol i bin kalabusim em long en, na em i givim bek full civil status bilong em olsem wanpela sitisen.
Long wankain taim, ol soldia blong Australia wantaim United Nations peace keeping fos insait long East Timor igo het iet wantaim wok patrol blong ol.
Insait long toktok blong en longmakim Anzac Day sevis long biktaun Dili, Major Dave Munro i tok ol Australia soldia raun long wol igo het wantaim bikpela tingting blong Anzac.
Em i tok planti taim ol i save lus tingting long bikpela wok Australia soldia i save mekim raun long wol.
Ol pipal blong Australia na New Zealand raun long wold i bin makim ANZAC Day na tingim ol dispela blong tupela kantri wantaim em i bin stap insait long taim blong war na na ol kain wok blong peacekeeping.
Prime Minister blong Australia, John Howard i bin tokim wanpela bung blong 25-tausen pipal long Canberra, kapital blong Australia olsem, ANZAC Day i soim ken olketa pipal blong Australia olsem, oli nap long mekim kain dei olsem i bikpela samting.
Ol dispela toktok blong em, i bin bihainim wanpela Anzac Day March, em oli bin pinisim long Australian War Memorial, long Canberra.
Pastaim long dispela, samting olsem ten-tausen ol pipal, i stap insait long wanpela lotu long bik-moning long national kapital.
Wanpela bikpela bank long South Pacific, Bank of Hawaii, i tok aut pinis long pasim ol narapela ofis blong em long narapela pacific kantri na wok tasol insait long Hawaii.
Em i gat ol ofis blong em long French Polynesia, New Caledonia, Papua New Guinea, Solomon Islands, Vanuatu na Fiji, na em bai salim ol dispela ofis blong em.
Kampani husat i papa long bank, the Pacific Century Financial Corporation, i bin tok long dispela tingting olsem em i wanpela hatpela tingting blong mekim, tasol em i mas mekim yet dispela tingting.
Wanpela bikpela shareholder long despela Papua New Guinea to Australia gas pipeline em oli wok long plan long wokim, i toklukaut long despela project olsem sapos oli wok long isi isi na slek long gohet longen em bai ken kamapim bikpela heve oa bagarap long wok blongen long pulim win-moni blongen taim em i wok.
Despela project, em leit pinis long tupela yiar log ol wok blong wokim kamap, na i kam i nap nau em ino bin nap yet long salim na sainim ol kontract wok wantaem ol bikpela customer blongen.
Orogen Minerals i tok ol kain long toktok na larim na maski wok isi isi long despela project i no gutpela samting long bihaen-taim blong despela Gas pipeline long pulim moni.
Laen kampany em oli stap insaet long despela Pipeline, em long Exxon Mobile, Oil Serach na Japan Petroleum i wok long traim ken long strongim wok long bikpela gas saplai em bai i kam long despela pipeline igo long ol customer long wok longen.
Tasol Niusman long Port Moresby i tok, oli no mekim wanpela wok long mekim despela project i gohet long nau na em i tok question nau oli mas askim, bai olsem wanem bai oli gohet wantaem despela gas pipeline oa nogat.
Nupela embeseda blong China long Fiji i tok gavman blong em i luksave long ol heve pipol blong Fiji i bungim long dispela yar igo pinis, na em bai gohet long givim ol kain halvim long ekonomi oa wokmoni blong en.
Tasol Zhang Junsai i tok tu olsem, China bai gohet long polisi blong en we em i nonap go insait long politik blong kantri, long wanem em i tok China i bilip olsem ol heve Fiji i bungim em ol heve ol pipol yet blong Fiji i mas stretim.
Embeseda Zhang, husat nau tasol i kamap long Suva, i kisim ples blong Chen Zinghuwa, husat nau i pinis.
Cook Islands News, long palamen.
Em i bin putim dispela tambu, bihainim wanpela askim bilong Deputi Praim Minista bilong Cook Islands, Norman George, husat tu i bin kamapim tingting olsem gavman i mas kamapim loa bilong givim laisens long olgeta niuspepa insait long kantri.
Cook Islands Deputi Praim Minista, Norman George, i bin koros long wanpela stori em niusman bilong Cook Islands News, Jason Brown, i bin raitim, we em i tok olsem Mr George husat tu i Minista bilong Helt, i bin tok olsem em ino laikim ol dokta i wokim autopsies long bodi bilong ol pipol i dai nating na i nogat sik pastaim long ol i dai.
Em i bin askim niuspepa long tok-sori, tasol ino bin hamamas long dispela niuspepa i bin raitim narapela stori long Sarere blong kliarim gut dispela stori bilong ol.
Em i bin putim askim bilong em igo long Spika, Ngereteina Puna, na spika i bin wanbel long tambuim Brown long raitim stori long ol palamen miting inap long wan mun na tupela wik.
International Monetary Fund i bin wanbel long givim halivim-moni em Papua Niugini i nidim tumas.
Niusman Richard Dinnen i ripot olsem PNG gavman bai kisim samting olsem I-M-F i bin pinisim narapela tupela stages oa hap bilong wanpela review long kain wei PNG gavman i lukautim na ronim ekonomi, na em bai mekim ol wok-redi bilong givim samting olsem 43 Million American Dola igo long kantri.
Dispela tingting bilong I-M-F i opim rot long Australia i givim halivim-moni bilong sapotim baset em inap long 10 Million American Dola.
Dispela tu bai opim rot long Wold Benk i givim 20 Million American Dola, em ibin wok long holim-bek, stat long mun Desemba ikam inap nau.
PNG gavman ibin wok long bungim bikpela heve tru long cash flow oa moni bilong usim, na dispela heve ibin mekim gavman i kisim dinau-moni long Central Benk bilong en, long ol levol em i antap tumas.
Dispela tingting bilong IMF bai pinisim dispela cash flow heve long dispela sotpela taim, na i soim-aut tu olsem PNG ibin stretim wok-bung bilong en wantaim ol donor agencies oa lain bilong givim halivim, bihain long ol ibin igat sampela koros na narakain tingting, we insait long en, ol ibin rausim mausman bilong Wold Benk ibin stap long PNG.
East Timor, bihain long independens vot long dispela territori long 1999.
Niusman Mark Bowling i ripot olsem Presiden Abdurrahman Wahid bilong Indonesia, em yet ibin autim wanpela decree oa oda bilong kirapim wanpela kot em bai igat paua long kotim na givim mekim-save long ol pipol i bin kamapim bikpela bagarap na heve long human rights long East Timor.
Ol i bilip olsem planti-handred pipol ibin dai long han bilong ol milisa paitman i sapotim Indonesia na kisim halivim ikam long Indonesia militeri.
Ol dispela milisa paitman ibin kamapim ol bikpela pait na trabel olsem long kilim pipol, reipim ol meri na bagarapim planti samting.
Planti handred-tausen pipol bilong East Timor ibin ronawei long ol haus na peles bilong ol, taim ol dispela pait na trabel ibin kamap.
Human Rights Komisina bilong United Nations bai sapotim trening bilong ol prosekuta na ol jas bilong dispela Tribunal.
Ofis bilong Attorney General bilong Indonesia ibin galasim moa long 20 ripot bilong wanpela human rights team em ibin investigetim ol heve na bagarap ibin kamap long human rights long East Timor.
Dispela ripot igat nem bilong sampela bikpela ami ofisa bilong Indonesia na ol biknem sivilien, em ol i sutim tok long ol long go pas long ol dispela bikpela trabel na pait ibin kamap long East Timor.
Wanpela air force Hercules balus blong New Zealand, nau i ron ikam bek long Antaretica bihain long kisim fopela sik pipal blong America ikam long McMurdo research station.
Dispela balus i bin lusim tasol wanpela hawa long ais blong kisim bensin na kisim aut dispela fopela sik pipal.
Pilot ino bin pasim ensin blong balus taim em i bin stap long dispela hap, olsem bai ais ino kamap long ensin blong em.
Oli bin kisim aut tu sevenpela arapela pipal ikam long dispela base, wantaim tu faivpela medical tim.
Taim nogut em i bin kamap long Antarctic coast, i bin pasim pastaim ron blong dispela balus long tupela-ten-fo hawa.
Oli bin tok, em namba wan taim airfos balus blong New Zealand, igo long Antarctica, long dispela taim blong winter.
Pipol blong Fiji i stat pinis long rejistarim nem bilong ol bilong vot long bikpela eleksin em bai kamap long pinis bilong mun Ogas.
Niusman Sean Dorney i ripot olsem Presiden i bin askim ol asples Fiji pipol long sanap bungwantaim long dispela eleksin, tasol i luk olsem dispela bai inoken kamap.
Ol asples pipol igat ol narakain tingting na ino stap-wantaim, olsem ol ibin mekim long 1999 eleksin na opim rot bilong Mahendra Chaudry i winim gavman na kamap lida.
Ol asples Fiji pipol i kamapim 50 pesen bilong populesin bilong Fiji, na sapos ol i bungwantaim na vot, ol iken winim moa long haf long sia insait long Fiji palamen.
Tasol, dispela em i wanpela hatpela sistem we i karamapim sampela wanpela grup tasol, ino luk gutpela tumas.
Oli pulim kalabusim pinis olpela lida blong Philippine.
Joseph Estrada, husat i bin President bipo blong Philippine.
Oli bin pulim kalabusim Mr Estrada long haus blong em long sas long stilim moni na oli bin kisim em long kar igo long haus kalabus, em i stap klostu tasol.
Aninit long dispela kain sas, em i nap stap kalabus inap em i dai.
Niusman blong Southeast Asiak, Geoff Thompson i ripot olsem, long wanpela wik igo pinis, oli bin pulim kalabusim Mr Estrada long ol liklik sas, tasol oli bin lusim em kuik bihain long peim bail-moni.
One week ago, Mr Estrada was arrested on lesser charges but was quickly released after posting bail.
No such option will be available after today.
Tasol dispela taim, em bai ino nap peim bail-moni bihainim dispela kain sas long paulim moni blong kantri.
Ol lawyer blong Mr Estrada i bin traim long askim kot long holim kalabusim em long haus blong em, tasol anti-graft kot blong Philippines i ofa long em wanpela rum blong em yet insait long national polis het-kuata long Manila.
Oli bin unveil oa soim long ples klia wanpela New Zealand memorial long Canberra, kapital blong Australia aste, blong tingim ol Praim Minista blong tupela kantri wantaim.
New Zealand i givim long Australia blong makim Centenary of Federation blong en.
Praim Minista blong New Zealand, Helen Clark i tok, dispela tupela handel blong Moari basket i soim bikpela tingting i stap long wok pren namel long tupela kantri.
Ol wok bung i bin wok long kamap namel long tupela kantri inap pinis long moa long 200 yar, na i kamapim gutpela wok pren namel ol pipal blong tupela kantri wantaim.
Ol kain wok bung long bisnis, pasin tubuna, famili, ol kain pilai na wok bung long militari, i bin mekim tupela kantri i wok bung klostu tru na oli bilip dispela bai igo het yet.
Man husat oli bin rausim em long Prime Minister blong Vanuatu, ino long taim igo pinis, i tok, Federal Polis blong Australia i wok long rekodim toktok long telefon blong em.
Vanuatu na em i laik long oli mas rausim ol.
Mr Sope i tok olsem, as tingting tru long stap blong long Port Vila, em long painim aut moa long ol trabel blong em.
Wanpela kros pait long lidasip blong Fijian Christian Democratic Party i wok long gohet nau long Hai Kot blong kantri.
Poseci Bune, wanpela minista insait long koalisen gavman blong Mahendra Chaudhry, em oli bin rausim long ku, i wok long salensim wanpela tingting blong wanpela pati miting long rausim em long wok.
Niusmeri Ofa Kaukimoce i ripot olsem, oli bin bringim dispela civil Poseci Bune i tok eksekiutif blong pati i bin burukim loa taim oli rausim em olsem palimenteri lida blong pati.
Toktok blong Mr Bune i olsem, miting em i bin rausim em long dispela wok ino bin igat quorom oa rait namba blong miting, na tu oli no bin toksave long em na ol narapela memba blong pati eksekiutif olsem, dispela miting i bin blong mekimsave long em na rausim em.
Bune i tok tingting blong rausim em i burukim samting oli kolim natural Bune i wok long askim Hai Kot long tokaut olsem, dispela miting blong Christian Democratric Party i bin burukim loa, na blong tok, em i stap palimenteri lida yet na oli mas peim em.
Oli adjourn oa muvim taim blong dispela ke igo long nambawan de blong mun June.
Elektrol Komisin blong Papau New Guinea i tok ol i sot long moni long sanisim elektrol roll pastaim long taim stret blong nesinol eleksin long yar bihain.
Richard Dinnen i ripot olsem PNG Gaman ino baim iet Elektrol Komisin.
Nesinol eleksin bai kamap long mun July long yar bihain tasol ol ino iet sanisim elektrol roll oa buk wantaim naim blong ol pipol husait bai makim vot blong ol.
Ikam nap nau, Gaman ino iet tilim moni igo aut longplanti gaman sevis longwanem em i sot long moni.
Elektrol Komisina Reuben Kaiulo i tok em i hat long pinisim elektrol roll na ol i pasim pinis planti wok long ol provins.
Mr Kaiulo i tok ol pipol insait long 15 long 20 provins blong PNG bai INO inap makim vot blong ol sapos ol INO pinisim elektrol roll.
Papua Niugini i tok, em bai sakim ol strongpela toktok na tingting bilong America long ol wei ol i skelim na usim moni ol i kisim long tuna fishing.
PNG gavman i lukim dispela kain pasin bilong Tuna Foundation bilong America olsem em i laik daunim independens bilong kantri, na Praim Minista Sir Mekere Morauta i tok, gavman bai inoken harim tok bilong ol.
Oli bin holim tu Anzac Day servisis long Solomon Islands na Papua New Guinea.
Oli bin holim tu wankain servis antap long navi saplai sip blong Australia, Manoora.
Long Bougainville Island, wan-handred memba blong Peace Monitoring Grup long island - em ol soldia blong Australia, New Zealand na ol soldia ikam long ol Pacific island kantri, i bin makim Anzac Day, taim san i bin kamap.
Na long Bomana War Cemetery long Port Moresby - we oli bin planim bodi blong wan-tausen soldia blong Australia em oli bin pait long Kokoda - wanpela lain delegation blong palaman blong Australia, husat i lukluk raun long kantri, i bin stap long Anzac Servis long dispela hap.
Presiden George W Bush bilong America ibin makim wanpela bikman bilong finans indastri olsem nupela embeseda bilong America long New Zealand.
Swindells, husat i holim wok olsem managing direkta na vais siaman bilong US Trust Kampani insait long Portland, long Oregon.
Mr Bush i tok, Mr Swindells emi wanpela lida insait long finans sevis indastri na emi wanpela lida ol i respketim insait long kommuniti, na em bai gutpela man bilong strongim gutpela wok-pren i stap namel long America na New Zealand.
Gaman blong Australia i laikim bai ol pipol blong ol narapela kantri, husait i pinisim universiti skul na husait igat save long ol bikpela wok long stap insait long kantri bihain long ol i opim wanpela nupela senta insait long biktaun blong South Australia.
Dispela senta bai stat wok long mun Novemba.
INO kisim wok blong ol arapela pipol blong Australia.
Mr Ruddock i tok wanpela sentral senta olsem bai stretim kuik askim blong planti pipol husait i laik kam stap na wok insait long kantri.
Australia i tok em INO tru long ol toktok olpela praim minsita blong Vanuatu, Barak Sope i mekim olsem Federal polis blong Australia ibin rekodim ol telefon toktok blong em.
Tasol, asde Barak Sope, husait nau i holim Opposition lidasip, i tok dispela i giaman wok, na em i sutim tok long ol ofisa blong A-F-P long stap insait long wok politik blong kantri, na ol i mas rausim ol long kantri.
Insait long wanpela toktok Australia Hai Komisin i autim long Port Vila, i tok dispela toktok INO tru.
Em i tok tu olsem wok-painim blong Australian Federal Polis i bihainim stret halvim blong wan-wok blong ol.
Australia transport saftey bureau iwok long mekim ol wokpainim igo insait long wanpela asua bilong sampela ol haphap samting bilong engin bilong wanpela Qantas balus ibin pudaun lus long taim emi lusim Sydney ples balus.
Despela Boeing 7-4-7 ibin lusim tupela wan mita panel long taim em iwok long lusim Sydney ples balus bilong igo long Los Angeles long Tunde moning.
Qantas Aircraft operation manager David Forsyth itok, ibin igat fopela ol wankain asua olsem raun long world insait long las 18-pela mun igo pinis, we ol lain manufacturer itok, ol asua ibin save kamap yet insait long ples ol isave wokim ol despela haphap bilong ol balus longen.
Forsyth itok, ino bin igat ol asua long ron bilong despela balus taim despela hap samting bilong engin ibin pudaun, tasol emi tokaut olsem em iken pudaun igo insait long ol eria igat ol pipol longen.
Kampani igo pas long lukautim campus blong Central Queensland Universiti long Fiji, i tok, em ino bilip Fiji Telecom, husait i bosim ol building blong campus, bai bagarapim wok blong universiti.
Fiji Telekom i wok long usim sampela long ol.
Fiji Telekom i tok-lukaut olsem em bai rausim universiti long Suva, tasol Siaman blong Campus Grup Holdings, Mark Skinner i tok, em ino bilip dispela bai kamap.
President Abdurrhaman Wahid igo kamap long Jakarta.
Genral Bimantoro, husait ibin mekim dispela toktok pastaim long stap insait long wanpela kebinet miting long presidential ofis, i tok ol i pasim tok pinis long waen taim polis iken usim gan blong ol.
Toktok blongen i kamap bihainim iet tok-lukaut blong Armi komanda, Major Genral Bibit Waluyo, husait i tok olsem ol soldia blong en bai ino isi long ol pipol i stap insait long bikpela bung long Sande na Mande blong ikam.
Japan ino laik stap insait long miting blong hariapim wanpela nupela na bikpela tok-orait oa Convention long lukautim pis insait long Pacific Ocean.
Dispela miting nau iwok long igo het long New Zealand.
Sean Dorney i ripot olsem, tru planti Pacific kantri i laik bai dispela nupela komisin imas op long kantri blong ol, Japan i tok em INO ting dispela nupela tok-orait oa Convention bai wok.
Tonga, Samoa, Fiji, Cook Islands na PNG olketa i laik bai dispela nupela ofis, ol i kolim Tuna Komisin, imas stap long kantri blong ol.
Tasol, Convention ia i mas kisim vot blong planti kantri pastim long em i kamap stret.
Fishing Agensi blong Japan i tok, wei ol i raitim ol toktok blong Convention ino gutpela tumas, na planti memba, planti blong ol wantaim ol fishing bot, bai INO bihainim, olsem na em bai INO nap wok.
Ol i makim pinis Junichiro Koizumi olsem nupela praim minista blong Japan.
Ol ibin tokim Mr Koisumi, husait ibin winim bikpela namba blong ol vot dispela wik long lidim Liberal Democratic Pati, olsem em winim vot insait long palimen longwanem pati igat planti memba.
Em i kisim ples blong Yoshiro Mori, husait i kisim tok kilia olsem pati blong en bai i lus sapos em istap iet long praim minista wok.
Eleksin blong upper house bai kamap long July.
Ol i ting Mr Koizumi bai tok-aut long nupela kebinet blong en tede.
Ol spika bilong ol palamen long olgeta Pasifik ailan kantri ibin statim wanpela miting insait long Tonga, bilong toktok long wanpela nupela tingting, em sapos wanwan kantri bilong ol i oraitim na bihainim, bai givim bikpela moa paua igo long ol.
Speakers Forum bai lukluk na toktok long wanpela rekomendesin em i tok long ol Spika i mas askim strong long ol imas givim rait long ol long advaisim ol Hed ov Stet bilong ol long pinisim palamen bilong kantri bilong ol.
Speakers Forum, na bikpela tingting bilong en, i bilong strongim wok bilong ol legislatures long olgeta hap bilong Pasifik.
Wanpela tingting em i kamapim, em long givim paua long ol Spika long givim advais long wanem taim ol imas pinisim palamen bilong ol, na singaut long holim ol nupela eleksin.
Paul Ren Tari, ino bin laik singautim ken miting bilong palamen, long wanem gavman ibin lusim ol majority namba bilong en.
Bihain, ol kot ibin tok-lukaut long Mr Tari long sasim em long comtempt oa ino laik harim na respektim tok bilong ol, pastaim long em ibin larim Palamen i vot long wanpela nogat bilip mosen.
Mr Saitala i tok, sapos ol i oraitim na bihainim dispela tingting bilong em, dispela bai givim strong long wok bilong ol Spika, we ino strong tumas insait long sampela kantri.
Ol i saspendim pinis menejing direkta bilong Investment Promotion Authority bilong Papua Niugini, long wanem ol i sutim tok long em long mekim paul-wok long wok bilong em.
Niusman Richard Dinnen i ripot olsem, i luk olsem disisen bilong saspendim dispela man, ino bin bihainim loa.
Thomas Abe, em ol ibin wokim aste.
Dokta Florian Gubon, ibin sainim pas long saspendim em long wok.
Tasol, i luk olsem Dokta Gubon inogat atoreti oa paua long saspendim Mr Abe.
Valentine Kambori ibin salensim wok bilong Dokta Gubon olsem siaman bilong Bod insait long kot, na em i tok, PNG Supreme Kot ibin givim tok-orait long em long em i stap olsem Siaman bilong Investment Promotion Authority.
Sapos dispela toktok bilong Mr Kambori i stret, dispela saspensen bilong Mr Abe bai inogat mining long en.
Investment Promotion Authority i makim pinis wanpela ekting menejing direkta long mekim pastaim dispela wok.
Palimen, i tok long wanem planti Solomon Ailan pipol nau i mekim nabaut long komuniti bihain long ol i lukim ol piksa na video, em INO bihainim stret wok blong Bod.
Em i askim gaman long givim mo pawa long Bod na Ministri blong Home Affairs long strongim ol LO longwanem planti ol piksa iwok long kam nating long kantri.
John McDonald, na autim bikpela belheve bilong en long ol ibin senisim tingting bilong ol na ino laik larim International Federation miting i kamap insait long PNG.
Wold Kap long yar igo pinis, ibin givim sapot long PNG i hostim dispela bikpela miting.
Tasol, wanpela disisen em Eksekativ Komiti bilong I-R-L ibin kamapim long Sydney, i muvim dispela miting peles long PNG igo long London, na dispela miting bai kamap long mun Novemba.
John Numapo i tok, dispela em i wanpela dei bilong sori bilong ragbi lig insait long Papua Niugini.
Em i tok, ol ino hamamas long dispela disisen, long wanem ol i save lukim ragbi lig olsem nambawan gem insait long PNG.
John Numapo i tok, ol bai laikim I-R-L long tok-klia long ol long as bilong dispela disisen bilong ol.
Ripot itok, polis insait long Malaysia ibin pulim kalabusim wanpela Human Rights Activist husat ibin istap insait long halavim ol lain bilong opposisen lida em ol ibin pulim kalabusim ol aninit long ol strongpela sekuriti lo bilong kantri.
Ol lain polis em ol ino putim unifom, ibin pulim kalabusim Badaruddin wanpela suburb bilong Kuala Lumpur.
Suaram na em isave operatim wanpela human rights web sait long komputa na tu ol ino save ol kisim em igo long wanem hap.
Narita ples balus klostu long Tokyo long Japan.
Japan long stat bilong despela mun.
Air New Guinea nau i holim rait bilong ron igo ikam long Osaka ples balus bilong Japan - tasol em ino save usim tumas despela rait.
Niusman bilong mipela long Port Moresby itok-Gavman bilong Papua New Guinea nau i wok long traim long putim Air New Guinea igo long han bilong ol praivet kampani na sans bilong en long salim bai halavim moa sapos despela balus kampani iken i gohet na mekim ol ron bilong balus igo ikam namel long Port Moresby na Japan planti taim.
Em i tok, Australia bai kisim planti gutpela samting, taim em i apim namba bilong ol ples insait long migration program bilong en igo antap long 85-tausen.
Commonwealth Secretary General, Don McKinnen, i autim ken tingting wari long ol nius ripot olsem, Solomon ailen gavman bai sukurim laif taim bilong palimen long narapela yar, lusim foapela yar igo faif.
Solomon Islands long bihainim olpela taim tabel istap pinis nau na igo hed long holim eleksen long despela yar.
Emi tok commonwealth bai givim halavim long rerem ol wok bilong eleksen.
Mr McKinnen itok, tingting blong sukurim taim bilong eleksen bai bagarapim nem bilong kantri namel long ol narapela kantri na tu bai bagarapim ol despela wok na tingting bilong kamapim peace insait long kantri.
Wanpela miting bilong Commonwealth Ministerial Action Grup insait long London long mun igo pinis ibin mekim wankain askim.
Fiji plois i laik askim long halivim blong polis long New Zealand bai oli ken toktok wantaem wanpela army ofisa bifo, husat i tok i save long nem blong ol pipal i bin stap insaet long ku em i bin kamap long yiar igo pinis, na ol despela pipal ino kamap yet long kot.
Ofa kaukimoce i ripot olsem ino long taim igo pinis, despela army ofisa i bin tokaut long wanpela interview long local television olsem sevenpela pipal i bin stap insaet long ku i stap yet na polis ino kisim ol yet.
POlis i tok pinis bai oli noken bringim bek despela commanda bifo blong Third Infantry Battalion, Lt Colonel Villiame Seruvakula, i kam long New Zealand long tokaut long nem blong ol despela pipal.
Inspector Waisea Tabakau husat i go pas long ol investigsen, igo long ku, oli laik wok wantaem New Zealand polis long toktok wantaem despela army ofisa husat i wanpela instructor oa titsa nau long New Zealand army.
Seruvakula husat i bin lusim Fiji, ino long taim igo pinis, i rediim pnis intelligence ripot na nem blong despela sevenpela pipal i bin planim ku i stap longen.
Despela ripot nau i stap wantaem President Ratu Josefa Iloilo.
Polis long Fiji i wok long mekim investigesin-wok igo long tripela kilogram cocaine oa drug em ol bin painim insaet long wanpela bisket tin.
Despela drug oa cocaine, moni em oli ken kisim longen taim oli salim bai i trihandret-tausan Australia dola, na oi bilif i bin wok long go long Australia taim oli bn painim.
Despela i kamap bihaenim taripela kago long top grade heroi em oli bin painim tu long yiar igo pins.
Ofa kaukimoce i ripot i kam long Suva, olsem despela cocaine, em wanpela famili bi bin painim taim oli bin sindaon blong kaikai, em hap ong bikpela drug rackeet oli gat long kantri.
Wanpela fren blong despela faimli i bin givim ol despela tin bisket.
Nem blong famili husat i bin givim despela cocaine igo long polis, oli no tokaut longen.
Comisisoner savua i tok oli ting despela drug, oli bin laik salim i kam long Australia wantaem haivim blong ol overesas trafika.
Despela i soim olsem oli wok long usim Fiji olsem namel kantri oa transit point long drug trafficking.
Wanpela kot long Indonesia bai noken tokaut pastaim long tingting blong en long sikispela man, em oli bin kotim ol long kilim tripela wokman blong United Nations long West Timor long yar igo pinis.
Dispela long wanem sampela long ol dispela sikispela man i sik.
Kot blong North Jakarta i tok em bai tokaut long tingting blong en long namba-4-de blong mun Mei.
Trabal ia, we oli bin kilim dispela tripela UN man long West Timor, i bin mekim pipol raun long wol i kirap nogut na belhat, na i bin mekim ol eid dona long tok lukaut olsem, ol bai noken givim pastaim halvim moni igo long Indonesia.
Dispela sikispela man blong East Timor, husat i kolim ol yet ol Indonesian, i bin wok long kamap long tupela kot bihain long oli sasim ol long kilim ol UN wokman long mun Septemba.
Oli bin kilim ol UN man taim ol militia i save sapotim Indonesia i bin kirap na ron nambaut, burukim ol samting long Atambua taun long boda namel long East na West Timor.
Mausman blong President, Wimar Witoelar, i bin tok em bai ridim toktok makim president, husat i ai pas.
Mr Witoelar i tok em ino klia tumas sapos Vice President Megawati Sukarnoputri, spika blong paliment Akbar Tanjung na man husat i save sutim tok long Wahid, Amien Rais, siaman blong National Assembly, bai oli stap tu long TVRI stesin taim toktok blong president igo aut.
Japan i tok em i wok long tokaut klia ken long polisi blongen long wok blong whaling, insaet long tripela de toktok oa miting blong ol save man long America.
Taim em i bin wok long toktok long despela miting long Washington, man i makim Japan long despela International Wahling Commisison, Monoru Morimoto i tokim ol America, japan bai gohet wantaem desela research whaling wok blongen longnorthwestern Pasifik.
Long mun september, Commerce secretary long despela taim, Norman Mineta bin mekim decsion olsem President Bill Clinton, i putim ol tambu long wok blong trade agensim Japan long tingting blongen long makim tupela moa whale species em loa blong america i protectim, igo insaet long wahling program blongen.
Gavman blong President Bush.
Oposisen Leba pati long Australia i tok, toktok em Praim Minista John Howard i bin mekim long Taiwan, ino samting blong hamamas long en.
Aste, John Howard i bin tok em i luksave long tok promis blong President blong America, George W Bush, long halvim Taiwan i defend oa lukautim em yet.
China i save tok, Taiwan i wanpela bikhet provins blong en husat i laik bruk lusim kantri.
Chinese Embassy i tok, toktok blong Mr Howard ino gutpela toktok blong kamap long dispela taim.
Foren Afes mausman blong Leba Pati, Laurie Brereton, i tok bai gutpela moa sapos Gavman blong Australia i mekim olgeta samting em i ken blong kirapim ol bel-isi toktok namel long tupela kantri.
Praim Minista blong Taiwan, Chang Chun-hsiung, i tokaut ken long bikpela laik blong Taiwan long sidaun toktok wantaim China na i askim ol wonwok blong ol long bikples long kam lukluk raun long ailan.
Taiwan i wanpela hap blong China na i nonap bruk lusim kantri.
Barak Sope, ibin tok olsem, wanpela lain bilong Australian Federal Polis ibin go kamap long Port Vila long mekim wok-painim long ol drag, tasol ol i wok long putim nus bilong ol igo insait long ol samting na bisnis em i bilong Vanuatu yet, na ol i mas rausim ol long kantri.
Tasol, Praim Minista Natapei i tok, ol ibin givimaut askim bilong ol polis bilong Australia i go long Port Vila, long taim Mr Sope ibin stap Praim Minista.
Wanpela long ol bikpela pati insait long koalisen gavman bilong Papua New Guinea nau i strongim em yet moa bihain long em ibin winim tupela moa memba bilong ol narapela patiRichard Dinnen i ripot olsem, despela bai mekim i hat tu long ol narapela pati isave igat tingting long bruk lusim koalisen.
Deomcratic Movement ibin winim Gavena bilong Enga, Peter Ipatas na palimen memba, Castan Maibauwa - i mekim namba igo antap long 45 -- em 45 long namel long 109 memba bilong palimen.
Gavena Ipatas ibin lusim United Resource Pati bilong en bihain long oli givim em wok blong deputi praim minista.
Sapos oli mekim pinis despela senis, em bai opim rot bilong oli rausim deputi praim minista nau, Michael Ogio - usait ibin bringim sem long Parim Minista Mekere Morauta - long wei em ibin igo pas ol logging bisnis.
Ogio i wanpela bilong ol despela lain insait long PDM husat ino hamamas long sampela long ol senis bilong Sir Mekere.
Ol toktok ino klia yet sapos despela senis tupela memba ikamapim insait long PDM aste bai strongim Sir Mekere oa bai strongim despela lain i laik pasim rot bilongen.
Wanpela kot insait long Port Morebsy i rausim pinis wanpela sas oli sasim wanpela loia bilong Australia em i wok long Papua New Guinea bihain long oli sutim tok long em i paulim moni.
Greg Sheppard i bilong Perth na ol ibin sasim em long stat bilong despela yar long ino lukautim gut samting olsem 1.
West Sepik provins bilong Papua New Guinea.
Sheppard ino bin lukautim gut despela moni.
Long toktok blong em arasait long kot, Mr.
Sheppard itok ol ino bihainim stretpela rot bilong sasim em, olsem na em bai kisim ol despela polis oli sasim em igo long kot.
Wanpela discount balus kampani- Virgine Blue i putim aie long New Zealand.
Man igo pas long commercial operation bilong Virgine- David Huttner itok- ol toktok iwok long igo hed wantaim gavman bilong New Zealand long despela balus kampani i ronim wanpela domesitic na trans-Tasman service.
Em itok ol bigman bilong virgine bai igo long New Zealand long pinis biolong despela wik bilong mekim ol toktok igo hed wantaim ol ofisa bilong gavman long mande.
New Zealand Foren Minista Phil Goff i bin tokim ol niusman olsem, New Zealand na European Union i gat wankain wari long tingting blong America long sakim dispela Kyoto Protocol.
Em i tok tupela i hope America bai joinim ken ol toktok long dispela tok-orait.
5-point-2 pesent pastaim long yar 2010.
President George W.
America i lusim bikpela moni.
Lain Internationa Monetary Fund itok- Indonesia imas stretim ol heve bilong lo na oda bilongen - pastaim long em iken kisim ol halavim moni bilong bilong strongim ol heve long ol wokmoni bilongen.
IMF ibin stop long peim 400-million us dolla igo long Indonesia stat yet long mun december- em namba tri hap- wanpela 5 billion dolla halavim moni em IMF ibin toktok long givim Inodnesia longen long mun January bilong yar 2000.
Oli givim pinis samting olsem one billion dolla bilong halavim long strongim ol wokmoni bilong indonesia - bihain long em ibin igo bagarap- bihainim ol heve bilong ol wok moni bilong Asia long 19977.
Despela ol toktok ibin kamap- bihain long President Abdurrahman Wahid ibin toktok long televion brodcast long kantri aste- i askim long ol inoken rausim pawa long han bilongen- taim parlimen i kivung long mande bihain bilong tokaut long namba tu raun bilong ol asua bilongen.
000 ol sapota bilongen bai kamapim trabel- sapos ol lain bilong wokim lo i kamautim ken ol pekato bilongen ken.
Europe, North na Latin America.
Japan na ol tenpela memba blong ASEAN bai wanbel long statim dispela grup em bai gat long en ol gavman minista husat i gat gutpela save long ekonomi.
Ol bai bung long Cambodia long Fraide.
Miting blong ol bai kamap arere long bung blong ol ekonomik minista blong ASEAN, China, Japan na South Korea.
Junichiro Koizumi bilong Japan na Australia Praim minista - John Howard ibin toktok long telephone namba wan taim- stat long taim ol ibin makim MR.
Koizumi olsem praim minista.
Tupela lida ibin toktok long kamapim ol senis long ol wokmoni insait long Japan- em bigpela samting long ol wok moni ikamap strong long despela kantri bilong halavim despela region tu.
Wanpela mausmeri bilong Mr.
Em itok- Praim minsita bilong Japan ibin toktok strong olsem- em bai givim namba wan tingting long kamapim ol senis long ol wokmoni bilong Japan.
House of Representatives Majority long America, Tom DeLay, i tingting long bungim Taiwan President, Chen Shui-bian, taim Mr Chen i malolo liklik long America long mun June.
America long toktok wantaim lida blong Taiwan, long graun blong America yet.
Oli ting dispela miting blong tupela bai mekim China gavman i belhat.
New York na Houston, taim em i wokabaut i go long Latin America long mun June.
Fiji i wari long wanem i nogat planti turis tumas i bin kam long Korea, wanpela long ol bikpela turis maket blong en.
Maski Korean Air i bin statim ken tripela ron blong en i go long Nadi long pinis blong yar igo pinis, ol turis blong Korea ino bin planti tumas.
Bureau, Sitiveni Yaqona, i tok ol ofisal blong bureau i bin miting wantaim ol ofisal blong Korean Air long Seoul, we oli bin tokim ol olsem, Korean Air bai gohet long dispela tripela ron blong en i go long Fji.
Em i tok em i bin askim ol Korean sapos oli ken holim moa miting blong tingim sampela wei blong mekim namba blong ol Korean pasindia i bikpela.
Mak blong ol Korean turis husat i save kamap long Fiji i save nap long samting olsem 500 long wanwan mun.
United Nations Development Program i wok long askim ol long bihainim long Paliment blong ol wanwan.
Sean Dorney i ripot olsem wanpela Pacnews niusman husat dispela UN progrem i bin sponsa long en long raitim ol nius blong dispela nambawan miting blong dispela Pacific Islands Spika Forum, i ripot olsem, nambawan heve long miting i bin kamap taim oli stat toktok long human PacNews i ripot olsem U-N-D-P i bin raitim sampela principles oa rul em oli askim ol Pacific Paliment, long hariap na stat bihainim ol tok-orait blong intanesanel human rights em ol dispela kantri yet i bin wanbel long ol pinis bipo.
Ripot i tok makim Spika blong Papua New Guinea Paliment, Bernard Narokobi, long tok, em ino pilim gut tumas long ol dispela rul, na i tok, U-N i wok long wari tasol long human rights, na i tok rul blong lukautim rait blong ol dok na pik tu bai kam klostu long lista blong U-N.
Spika blong Solomon Islands, Paul Tovua, i bin mekim strongpela toktok agensim tingting blong U-N long suwim ol kantri bai oli mas bihainim ol dispela human rights rul.
Mr Tovua i bin tok bokis long ol heve i bin kamap long ol amnesty rul blong Townsville Peace Agreement, em oli tok bai oli mas soim marimari long ol combatants husat oli sutim tok long ol long kirapim trabal long kantri.
Na Tuvalu Spika, Tomu Sione, i bin tok sapos oli suwim Tuvalu long bihainim ol dispela intanesanel human rights rul, ol bai bagarapim kalsa blong Tuvalu.
PacNews i ripot tu olsem narapela U-N-D-P tingting em i bin kamapim tu bikpela wari na belheve, em long givim moa paua long ol Spika bai oli ken dissolve oa pasim paliment blong larim niupela eleksan, sapos trabal i kamap long politik blong kantri.
Ol sapota blong President Abdurrahman Wahid blong Indonesia, man husat oli laik kotim na rausim long wok, oli wok long pulap igo insait long Jakarta pastaim long wokim wanpela bikpela prea miting tumora.
Antara nius ejensi i tok makim wanpela long ol man i rereim dispela prea bung, long tok olsem samting olsem 35-tausen pipol blong east na Central Java, oli bung pinis long kapital blong joinim prea miting.
Ol narapela lokal nius oli givim liklik namba moa long dispela 35-tausen, tasol oli tok, planti handret bas i ron yet long rot blong go insait long Jakarta.
Bikpela Islamic lain tru long Indonesia, em President Wahid i bin go pas long en pastaim long oli elektim em President, i rereim dispela bung blong prea.
Dispela islamic grup i save tok, em i gat samting olsem 40-milian memba.
Planti tausen hetstrong sapota blong Wahid i bin wok long stap insait long woa treining insait long East Java.
Oli ting ol dispela sapota bai joinim prea bung, na tok lukaut blong ol long go insait na sidaun long paliment blong pasim em long noken rausim President Wahid, i kamapim tingting poret nogut trabal na pait i kamap.
Secretariat blong Forum long Suva i tok Forum siaman, em long President Ol lida blong Forum i save bung blong holim miting wanpela taim long wanwan yar, blong toktok long ol heve i save kamap long South Pacific rijen.
Australia na Papua New Guinea, husat i gat boda wantaim West Papua, em oli save kolim tu - Irian Jaya, i bin blokim ol toktok long West Papua blong givim bel-isi long Indonesia.
President blong Philippine, Gloria Arroyo, i tok lukautim long pipol blong kantri olsem, ami i redi long bungim wanem kain salens i kam long ol sapota blong olpela president Joseph Estrada, husat i wok long holim ol protes.
Dispela toktok blong President Arroyo i kamap taim Philippine polis i muvim Mr Estrada na pikinini boi blongn em i go long wanpela haus kalabus arasait long Manila.
Oli muvim Mr Estrada na pikinini blong em i go aut lusim Manila long wanem oli poret nogut pipol i kamapim trabal na bagarapim loa na oda.
Oli bin pulim kalabusim Mr Estrada na boi blong em long Trinde na putim tupela long Camp Crame polis stesin hetkuota blong wetim kot, bihainim ol sas olsem, tupela i paulim bikpela moni blong kantri.
Oli muvim tupela pinis i go long wanpela spesal haus kalabus em i stap samting olsem 50 kilomita long saut blong Manilla.
Wanpela ofisa bilong meteorological ofis itok- ol iwok long traim painim aut moa long strong na namel bilong despela guria.
Ol ibin pilim yet tu despela guria insait long North na Srinagar- bigtaun bilong Kasmir stet.
Tasol ikam ino nau- inogat ol ripot yet long ol samting i bagarap or pipol idai loongen.
Wok long wanpela long ol nambawan bikpela gol main long wol, em long Lihir Island long New Ireland Provins blong Papua New Guinea, nau i kamap orait ken long wanem protes blong ol papa-graun i pinis.
Protes blong ol papa-graun i bin go inap long 24-awa na i bin bagarapim ol wok blong main.
Dispela protes blong ol papa-graun long Mali ailan, i bin stop taim ol toktok wantaim menismen blong main i kirap.
Ol papa-graun i protes long wanem planti pik blong ol i bin wok long dai nating.
Oli bin sutim tok long mainolsem, ol dispela pik i save dai long ol posin pipia i save kam aut long main.
Australia i winim pinis Federation Cup Tennis long Austria.
Nicole Pratt ibin winim Sylvia Plischke long makim win blong ol.
Pratt ibin win long 6-4, 6-2.
Australia nau bai pilaim Switzerland long mun July, tasol ol ino tok-aut sapos ol bai pilai hia long Australia oa long Switzerland.
Wanpela guria oli makim strong blong em long fo-point-eit long Richter scale, i bin kamap long Taiwan, tasol ino gat ripot long bagarap oa pipal i dai na kisim bagarap.
Ol ofisel blong Seismology i bin tok, dispela guria i bin kamap long namel long apinun, na em i bin stat long southeast long Kukeng long Yulin county, na i bin stat 11.
Ol liklik guria i wok long kamap oltaim nau long island stat long taim blong dispela guria em strong blong em oli bin makim long Richter scale long 7.
400 pipal olketa.
Aburrahman Wahid, em oli bin holim long kapital Jakarta, oli pinisim pinis na ol pipal i bin bihainim askim blong lida long go bek long ples blong ol.
Nius-meri, Ginny Stein i ripot, tupela liklik pairap i bin kamap arasait we pipal i bin wok long bung long en, na kamapim bagarap long sevenpela pipal.
Liklik namba tasol i bin kamap long dispela bung long pray blong givim sapot long President.
Oli bin wokim strongpela wuas long dispela ples tete long moning, wantaim planti tausen polis, na halivim ikam long militari blong Indonesia.
Planti tausen ol Muslim i bin stat long kamap long wanpela central stadium car park, bipo san kamap.
President Abdurrahman Wahid i toktok long ol dispela pipal na askim ol sapota blong em long go bek long ples blong ol.
Ino bin gat trabel i kamap long ol narapela hap long kapital.
Europe igo kot bihainim ol ripot long ol i wok long kisim halvim ikam long gaman blong ol.
Niusageni blong South Korea i tok gaman i pasim tok pinis long mekim wanpela wok-painim-aut igo long dispela ripot.
Tasol em bai ino start wantaim dispela wok-painim-aut sapos EU INO go het wantaim plen blong en long kisim dispela heve igo wantaim W-T-O, World Trade Organisation long mun May.
Ripot i tok nevi blong Taiwan igat plen pinis blong mekim ol nupela nevi-bot stat long namel blong yar bihain bihainim planti tok-pret ikam long Armi blong China.
Dispela ol nupela sip bai igat ol nupela sistim na masin, na bai wok wantaim air fos.
Namba blong ol soldia blong Sri Lanka i dai, bai igo antap long 200 taim ami i kisim bek ol soldia blong em long pait agensim ol Tamil Tiger rebel.
Armi itok, namba blong ol soldia blong en i bin stap long 187 i dai pinis na 860 i bin kisim bagarap, tasol ripot ikam long militari i bin tok, ating dispela namba bai igo antap long 217.
Ol rebel blong Liberation Tigers of Tamil Eelam i bin kamapim bikpela pait bek long ol gavman soldia long Sarere na givim bek ol dai bodi blong 30 soldia long Red Cross.
Ol rebel i tok, 75 long ol i bin dai.
14) pipal i bin dai long Aceh Provins blong Indonesia long dispela wiken.
12) pipal long Central Aceh long Sarere.
Wanpela maus-man blong ol rebel i bin sutim tok long Indonesia militari long kirapim na sapotim wanpela lokal para-militari grup, em i wok long mekim pipal long provins i poret.
Long wik igo pinis, Gavman blong Indonesia i bin salim mo long wan-tausen moa soldia igo long Aceh blong rausim ol rebel long Provins, em i gat bikpela oil na gas i stap long en.
Aboriginal komuniti long Australia i hamamas long wanpela wok blong ol bisnis long Australia na Australia gavman, long painim wok blong ol Aboriginal na pipol blong Torres Strait Islands.
Employment Minista blong Australia Tony Abbott i tok namba blong ol Aborigines husat i nogat wok i bikpela moa winim ol narapela pipol long kantri.
Em i sainim pinis wanpela agriment oa tok orait wantaim Eurest, bikpela kampani tru blong Australia em i save wokim na salim kaikai, bai dispela kampani i givim ol aborigines wok.
Dispela tok orait i nap givim 100 ful taim wok long ol Aboriginal na pipol blong Torres Strait Islands.
Jeff Bradford blong Sydney Aboriginal Land Council i tok dispela agriment bai rausim ol tingting nogut olsem, ol Aboriginal ino save laik wok.
America i sakim askim blong Pope John Paul long askim President George W Bush long marimari long laif blong Timothy McVeigh, man husait ibin bomim Oklahama siti.
Ripot i tok McVeigh bai dai taim ol igivim em long sut insait long tupela wik ikam long bomim wanpela gaman building insait long Oklahama siti.
19) blong ol, ibin ol pikinini.
Vais Preisent Dick Cheney i tok long wik-end olsem Timothy McVeigh imas dai long dispela bikpela birua.
Ol gaman ofisa i tok tu President Bush inogat wanpela tingting long givim marimari long em.
Insait long East Timor, wanpela man blong akis ibin givim bagarap long wanpela soldia blong Australia arasait long biktaun, Dili.
Ol states na teritori blong Australia tede bai toktok long wanpela askim blong Federal Gaman blong strongim ol lo blong boxing.
Victoria long dispela mun na narapela i kisim bikpela bagarap long New Zealand.
Medikal Association blong Australia i tok pinis long ol imas PASIM boxing olketa.
Wanpela dingo - asples dok blong Australia - i kilim indai pinis wanpela yangpela boi, krismas blongem 9, long Fraser Island long Australia.
Dok i bin kaikaim tu yangpela brata blong em, krismas blong em seven, tasol em i bin oraet tasol.
Justin Kerr i ripot olsem tupela brata ia i bin wok long wokabaut klostu long Waddy Point Camping ground taim tupela dok oa dingo i bin stat long ronim ol bihaen long taim despela 9-yiar old, i bin traim ron na pundaon.
Yangpela brata i bin ron blong kisim halivim, na dok i bin kaikaim em tasol em i bin oraet.
Long despela taim nau, papa blong tupela boi i bin kamap pinis, tasol bikpela brata, 9-yiar old i bin dai pinis.
Long apinun tede, oli bin kilim tupela dingo.
Bai oli galasim dispela tupela dingo blong painim-aut sapos ol tasol i bin ronim dispela tupela brata na kaikaim ol.
Planti long ol i wok long askim nau long oli mas kilim ol dingo long Fraser ailan.
Eric Parup blong Fraiser ailan Association i tok i gutpela long ol otoroti long mekim sampela samting nau tasol.
Egypt na Israel i tok bai ol i tok-aut klostu long pasim pait pastaim namel long ol soldia blong Israel na Palestinians insait long Gaza Strip na West Bank.
Niusman Tim Palmer iripot ikam olsem dispela ol toktok ibin kamap insait long Cairo namel long Foren Minista Shimon Peres na President Mubarak blong Egypt.
Foren Minista blong Israel Shimon Peres i tok ol imas stretim gut ol toktok pastaim.
Praim Minista Ariel Sharon i kisim praim minista wok.
13) ol Islamic rebel ibin dai insait long ol nupela pait insait long Kashmir State long north India.
Ol lain i lukim dispela birua i tok ol ibin harim pairap 2-kilomita longwe.
Polis i tok ol sekuriti fos ibin banisim dispela hap na nau i wok long painim pipol husait ibin kamapim dispela pairp.
Ikam inap nau, ino gat wanpela toktok ikam long ol memba blong ol rebel husait i mekim pait na trabel igo long gaman.
John Howard i tok, em ino bilip bagarap bai kamap long wok pren namel long Australia na China, bihain long tripela wosip blong Australia i bin ron long solwara blong China.
Long stat blong dispela, oli bin tok, tripela navi sip blong Australia i bin ron insait long ol solwara blong China long Taiwan Straits.
China i salim pinis pas blong aut koros blong em igo long Embasi blong Australia long Beijing.
Dispela protes i bin kamap wantaim wanpela tok koros blong Beijing long ol toktok blong Mr Howard long ol belkoros i wok long gohet namel long China na America.
Praim Minista blong Australia, John Howard i tok, toktok blong em halvim Taiwan long wik i pinis, ino kamapim belhat blong China long lukim ol Australian wosip i ron insait long Taiwan Strait -- hap solwara namel long bikples China na taiwan.
Long ripot blong em long dispela, niusman Graeme Dobell i tok Mr Howard i bin tokim lokal nius long Australia olsem, wokbung blong Australia wantaim China i stap gut yet.
Mr Howard i tok wokbung blong Australia wantaim China tede i gutpela moa winim wokbung blogn tupela kantri sampela yar igo pinis.
Lida blong Australia Oposisen, Kim Beazley i tok Australia i mas noken joinim ol belhat namel long America na China.
Philippine President, Goria Arroyo, i tok ol sapota blong Joseph Estrada, President bifo husat i stap kalabus nau, i bin traim long rausim em bai oli ken holim pawa, tasol em i bin wara nating.
Em i tok ol sapota blong Estrada i bin traim long pulim armned forces long rausim Gavan blongem, long sunde, tasol ol soldia ino harim tok blong ol.
Ikam i nap nau, nogat toktok i kam long kemp blong Estrada long ol dspelsa tokwinMrs Arroyo i bin lusim Presidential palace long go lukim samting olsem faivpela-ten left-wing demonstratioors husat i bin wok long stap bung blong soim sapot blong ol long gavman blongem.
A-F-P niusajensi i tok Roman Katolik archbishop blong Manila, Cardinal Jaime sin, i bin askim ol pipal i bihaenim sios blongem long go bung long presidential palace blong wuas na lukutim Mrs Arroyo.
Long dispela taim, wanpela Philippine Anti-Corruption court i bin tokim Mr.
Estrada log kamap long kot long Fonde, blong bekim ol toktok oa sas long corruption agensim em.
National Farmers Union long Fiji i tok, ol asples papa graun i wok long putim ol nupela lis long ol sugar cane grower na putim tambu long noken holim ol protes na dispela i mekim ol olsem ol wok-boi long plantesin.
General secretary blong Union em oli bin rausim em olsem Prime Minister, graun.
Em i tok, union i wok long tokim ol farmer long noken tok oraet long ol dispela rul.
Agrimen long ol graun i wok long pinis insait long sampela yiar igo pinis, na i wok long mekim planti tausen ol Fijian Indain long lusim graun na bai kamap bagarap long sugar bisnis long bihain taim.
Fiji Labour Party i askim long oli mas kirapim wanpela indipendent Commission of Inquiry blong lukluk long ol tokwin olsem, tupela biknem Fijian i bin halvim ku long yar igo pinis.
Sean Dorney i ripot olsem President bifo, Ratu Sir Kamisese Mara, i bin mekim ol tokwin long Fiji television asde nait, we em i tok Praim Minista bifo, Sitiveni Rabuka na Polis Komisina tu, Isikia Savu, i bin stap insaet long despela ku.
Tasol tupela man wantaem i tok, dispela toktok ino tru.
Rabuka na Savua na tokim ol stret olsem nem blong ol i bin stap insaet long despela ku.
Em i bin tok tupela i bin difendim tupela yet, tasol em i bin nap long lukim long pes blong tupela olsem, tupela i bin karim heve, olsem na em i ting tupela i bin stap insaet long ku.
Rabuka i tok ol despela tokwin ino tru na tok olsem em i bin ofa long kamap namel man oa mediator blong stretim tok long despela heve.
Em i tok tingting blong Ratu Mara olsem tupela i bin halvim, i bihaenim ol ripot olsem Counter Revolutionary Warfare unit, em sampela memba blong en i bin stap halvim ku, i bin wokim treining blong ol long fam blong em.
Olsem na long dispela treining tasol na em i bin bungim unit faivpela de pastaem long ku i kamap.
Em i tok long May 14, oli bin bung blong stap long wanpela aniveseri pati.
Polis Commissioner Savua i tok tu olsem em ino bin stap insaet long despela ku.
Commission of Inquiry.
Em i laik bai sampela intanesanel biknem i stap insait long Commission na Oli ken go pas long investigesin blong painima aut moa long ol tokwin blong Ratu Mara.
Tu, oli mas galasim tu ol tokwin blong wanpela Fijian soldia husat i joinim pinis New Zealand Army, olsem sevenpela pipal husat i bin stap insaet long plen blong ku, INO kamap yet long ai blong kot na oli wok long wokobaut fri yet i tap long Fiji.
President Gloria Arroyo, nogut ol sapota blong olpela president, Joseph Estrada i mekim trabel igo long hap.
Ol sekuriti fos na riot polis wantaim planti-tausen sapota blong gaman ibin pasim tupela bik-rot igo insait long Malacanang presidential palace, bihainim ol tok-win olsem ol lain ino laikim gaman bai mekim trabel.
Manila gavna, Benjamin Abalos, ibin mekim wanpela redio brodkas askim ol pipol long igo ung arasait long haus blong president.
Ol gaman ofisa i tok planti-tausen sapota blong Estrada ibin igo long ol strit taim ol i kisim olpela president igo long rum-gad long wet-kot long stilim hait gaman moni.
President Abdurrahman Wahid.
Pasin blong ol ia ating bai mekim isi long lower haus long oraitim dispela mosen.
Mr Wahid, long wanem oli tok em ino bekim gut ol toktok oli bin sutim long em nambawan taim.
Liklik pati tasol blong Mr Wahid yet, em long National Awakening Party, i bin sanap halvim em.
Mr Wahid i sutim tok long ol memba blong paliment na tok, pasin oli mekim agensim em ino stret long konstitusen.
Jakarta long bikpela ren, na ol polis i bin blokim ol bai oli noken go long paliment.
Vais President blong America Dick Cheney i tok tru America igo het iet long sapotim one-China polisi, em i gat strongpela tingting nau blong halvim Taiwan sapos mainland China i laik mekim pait igo long en.
Em i tok sapos China i laik kisim Taiwan olsem hap blong em ken, em imas mekim olketa samting long gutpela tingting na ino blong kamapim pait.
Dispela ol toktok ibin kamap bihain long President George W Bush i promis long mekim olketa samting long sapotim Taiwan.
Dispela toktok blong en i pulim bikpela tok-kros ikam long Beijing Gaman na ol politician blong America.
Mr Cheney i tok Gaman blong Bush i laik toktok stret na ino laik mekim ol giaman tok.
Em i tok America nau igat wanpela President we em INO sem long mekim ol kain toktok.
Australia bai igo wok long Phnom Penh, biktaun blong Cambodia.
Komisina Mick Keelty, i bin tok dispela tok orait i bikpela samting tru Australia ibin nap kisim.
Vietnam na Thailand, na dispela wok long Phnom Penh bai halivim ol wok Australia Polis opis i ken mekim long dispela rijon.
Komisina nau iwok long mekim lukluk raun blong long foapela kantri long South East Asia.
Emi tok bikpela wari long Cambodia em long pasin blong bringim hait ol drag na tu pasin blong kisim pipol na bringim hait ol igo long narapela kantri.
Long namba-wan taim tru, stat long kantri i kisim indipendens ikam inap nau, wanpela Papua New Guinea politikal pati nau i holim majority oa bikpela namba long Parliament em yet na i nogat narapela pati i sapotim.
Richard Dinnen i ripot olsem Peoples Democratic Movement na Advance PNG i bin bung na tok-promis long sanapim ol kenidet long eleksan long yiar bihaen olsem wanpela pati tasol.
63) sia olgeta insaet long Paliament.
Oli skelim dispela olsem, pati i gat bikpela majority em bai larim em i wok gut long dispela Parliament nau na em namba-wan taim tu wanpela pati tasol bai holim pawa.
Tasol pati nau i gat long en ol narakain tingting ba bilif long politik blong ol, na em bai noken isi long bungim ol i stap olsem wanpela pati igo i nap long eleksan long mun Julai long yiar bihaen.
Na ol narapela grup oa laen bai i wok blong bagarapim despela niupela PDM pati.
Namel long ol, planti long ol Highlands provinsal Gavana na niupela Peoples Labour Party, em wanpela bisnisman blong Madang i go pas longen.
Presiden Ratu Josefa Iloilo i bin tokaut dispela polisi blong kamapim gut edukesin long wik i pinis.
Bougainville Copper Limited i tok pinis nau olsem em bai lusim Panguna Kopa main insait long Papua New Guinea.
Panguna main i stap pas iet.
PNG Gaman igat tasol 19 pe sen.
Dispela toktok ibin kamap insait long genral miting blong BCL long Port Moresby.
Ol ibin pasim main 12-pela yar igo pinis bihainim ol pait long Bougenvil.
INO bin isi, tasol em i tok, dispela i mas kamap iet long wanem ailan i bungim iet ol trabel.
Britain i toktok strong long Solomon Islands Gavman long em i mas holim stret elekson long pinis blong dispela yiar.
Dispela toktok i kamap long bekim tingting blong Gavman long Honiara long kamapim senis long mama-loa blong surukim taim blong gavman i stap long ofis.
Dispela tingting i mekim ol pipal long kantri na ovais ino laik tru long en.
Britain i tok, em i gat laik blong halivim Gavman blong Solomon Islands sapos em i mekim tingting blong holim ol elekson, na Secretary General blong Commonwealth i bin mekim wankain promis tu.
Constitution Citizens Hai Kot Jastis Daniel Fatiaki bai givimaut disisen bilong em long aplikesin bilong dispela Forum long Mande moning long wik bihain.
Dispela Forum ibin failim wanpela kot pepa em i salensim disisen bilong Presiden Josefa Iloilo long makim ken Praim Minista Laisenia Qaraise olsem Caretaker Praim Minista.
Insait long wanpela kot afidevit, Eksekativ Direkta bilong Constitution Citizens Forum, Reverend Akuila Yabaki, ibin komplen na tok olsem, Presiden ino bin bihainim mama-loa taim em ibin makim Mr Qaraise olsem Praim Minista, long wanem em ino memba bilong Haus ov Representatives.
Praim Minista ibin wanpela seneta long olpela Palamen.
Insait long nupela mosen bilong em, Reverend Yabaki ibin protes tu, egensim tingting bilong makim ol pipol ino memba bilong palamen, long kamap ol caretaker minista.
Mr Yabaki i tok, Presiden inogat reserve paua bilong wokim ol disisen arasait long mama-loa bilong 1997 na makim Mr Qaraise.
Virgin Blue - bai inonap long winim ol tokrait bilong ronim ol balus bilongen igo ikam namel long Australia na New Zealand- igo inap long taim Air New Zealand i winim ol gutpela tokorait long ronim ol balus bilongen insait long Britain.
Virgin Blue- em isave ronim ol balus bilongen insait yet long Australia ibin soim laik long flaim ol balus bilongen tu insait long New Zealand- bihain long wanpela praivet kampani em isave ronim Qantas New Zealand ibin bruk daun.
Tasol Virgin Blue itok- i luk olsem em bai inoken stat ronim ol balus bilongen long hap-igo inap, oli larim em long flaim ol balus bilongen igo ikam olsem long Trans- Tasman.
Despela bruk daun bilong Qantas New Zealand i mekim Air New Zealand wanpela yet iwok long ronim ol balus bilongen namel long ol bigpela ples balus bilongen.
National Federation Pati blong Fiji i tok-aut ken long em bai go het iet long sakim olketa wok blong Constitution Review Commission blong kantri.
Dispela pati igat ol India pipol long memba-sip.
Dispela toktok ibin kamap bihain long President Ratu Josefa Iloilo i makim ken 10-pela olpela memba blong komisin.
Gavman blong Kiribati i tok em bai baim 49 pesen share em Telstra Australia i gat long lokal Telecom Services Kiribati Limited.
Dispela tingting bai mekim Kiribati Telecom, i stap aninit long lukaut blong Gavman na dispela i bihainim tingting blong kampani blong Australia salim salim ol share blong em na lusim kantri.
New Zealand polis i tok, oli wok long kisim toktok long wanpela olpela sinia Fiji armi ofisa husat i tok, sevenpela pipal husat i bin go pas long ku long Fiji long yiar igo pinis, i stap fri yet.
Ol wan-wok blong ol long Fiji i bin askim ol long toktok wantaim dispela armi ofisa.
Olpela infantry komanda, Lieutenant Colonel Viliame Seruvakula i bin lusim Fiji long mun igo pinis blong jonim New Zealand Armi.
Em i bin tokim ol nius lain olsem, ol bisnisman, ol chief na ol pipal ino bin win long kamap politisen, i bin halivim dispela ku long mun May, em i bin rausim gavman blong Prime Minister Mahendra Chaudhry.
Fiji, tasol New Zealand ino bin laik long salim em i go bek.
Long dispela wik, olpela president Ratu Sir Kamisese Mara i bin tok olsem, polis komisina na olpela Prime Minister, Sitiveni Rabuka i bin halivim dispela ku.
Impulse -bai pinisim olgeta wok bilongen long namba 14 de bilong despela mun May-bihainim ol tokorait bilongen wantaim Qantas Air Ways.
Executive siaman bilong Impulse- Garry McGowan itok- oli pusim em paitim ol toktok wantaim kampani em ibin wok resisi wantaim longen- bihainim yet tingting bilong wanpela long ol lain ibin putim moni igo insait long despela niupela balus kampani.
Aninit long despela tokorait- Impulse bai igo hed yet long flaim ol beachcraft na boeing 7-1-7 ol balus bilongen - aninit long nem bilong Qantas insait long sampela ol liklik hap eria tasol long namba wan taim.
Helen Clark, bai kamap nambawan ovasis lida long go lukim matmat bilong ol pipol ibin bung long sapotim demokrasi na ibin dai long Kwangju long South Korea, taim em i wokim wanpela ofisal visit long hap long dispela mun.
Ms Clark ibin askim long go lukim dispela matmat taim em i lukluk-raun long kantri, stat long Mei 13 igo inap long Mei 16.
Ol ibin planim bodi bilong planti-handred pipol ibin dai taim ol i bung long sapotim demokrasi long Kwangju long 1980, long dispela matmat.
Ms Clark na Presiden Kim Dae-Jung, em ol ibin kalabusim na givim pen long bodi bilong em, taim em i go pas long kempen bilong demokrasi inap long planti yar long dispela kantri, bai tupela i bung long wanpela samit-miting long Mei 15.
Gamam blong Papua New Guinea i rausim pinis managing direkta blong NBC.
Richard Dinnen i ripot olsem ol ino tok-aut long dispela nupela wok-kamap na planti pipol i bilip dispela i bihainim wok politik.
14) mun long kontrak wok blong em.
Dokta Kristoffer Ninkama nau bai kisim ples blong em.
Mr Tonny ino iet kisim wanpela toktok tasol ol i ting dispela i kamap long wanem NBC ibin karamapim ol heve long armi ino long taim igo pinis.
Praim Minista Mekere Morauta ibin mekim ol strongpela toktok ino laik long wei NBC ibin mekim ol stori long dispela heve.
Ofis blong Praim Minista i tok em ino stap insait long dispela wok blong rausim em.
Insait long Papua New Guinea, ol ino kilia gut iet long kamap blong tupela bikpela pati olsem wanpela pati.
Dispela pati nau igat 63 memba olketa nsait long 109 memba blong palimen.
Dispela em i nambawan taim wanpela pati igat bikpela namba insait laong PNG paimen histori.
Tasol Genral Sekreteri blong Advance PNG, Bonny Igime i tok pati ino pinis na bai igo her iet olsem wanpela pati em iet.
Dispela nupela bung-pati i tok em bai makim wanpela strongpela pati insait long eleksin blong yar bihain, tasol toktok i stap pinis olsem, ino olketa memba blong Advance Pati i sapotim dispela nupela bung-pati.
West Papua- em pastaim yumi save kolim Irian Jaya- wantaim ol sas bilong oli traim bagarapim gavman.
Man em igo pas long pro-independence Papua presidium- Theys Eluay itok- ol bai sanapim em na ol poroman bilongen long kot insait long bigtaun bilong provins- Jayapura long namba 14 de bilong despela mun May.
Ol ibin pulim kalapusim despela faivpela memba bilong presidium insait long Jayapura wantaim ol sutim tok bilong ol ilaik bagarapim gavman-bihain long ol ibin tokaut olsem West Papua ibin kisim independence long 1961- we ol itok- ol ino luksave longen.
Oli ibin larim ol ikam aut long rumgad long mun March- igo inap kot i harim ol sas bilong ol na skelim tingting longen.
Oxfam long galasim ol halivim bilong edukesin em New Zealand i save givim insait long Pasifik.
Longpela ripot bilong en i toktok long populesin oa namba bilong ol yut oa yang pipol ibin kamap bikpela tru insait long Saut Pasifik insait long las jeneresin.
Dispela ripot bilong Oxfam i tok, ol heve bilong ekonomi na ol gavman rifom i mekim na inogat inap skul i stap long ol pikinini iken go long en.
Em i tok, insait long ol kain kantri olsem Vanuatu, Solomon Islands na Papua Niugini, aninit long haf long ol pikinini, em ol i kamap long krismas bilong stat skul, ol ino go long primeri skul, na planti tru long ol ino save go long hai skul.
Ol otorati long Philippines i givim oda pinis long arestim sampela opposition lida wantaim tu, tupela senator na bikman bipo blong polis.
Philippines national polis intelligence chief, Superintendent Reynaldo A-F-P niusagensi i tok makim wanpela ripot i kamap long television em i bin tok olsem, wanpela general i stap pinis long kalabus.
Oli bin givim dispela oda taim ol sekuriti fosis i bin sutim long gan igo antap long kilaut na tear gas na water cannon blong pasim ol sapota blong olpela lida, Joseph Estrada, em oli bin wok long traim long go insait long presidential palace.
Samting olsem tripela pipal i bin dai insait long dispela nupela trabel.
Peter Peipul i askim kot long lukluk long tingting long rausim em long Palaman.
Long mun igo pinis, Lidasip Tribunal blong Papua New Guinea i givim tingting long oli mas rausim Mr Peipul long palaman, longwanem, em i bin rong long tingting i bin mekim taim em i bin holim wok olsem wanpela gavman minister.
Oli bin sutim tok long Mr Peipul long strongim tingting blong makim brata blong em igo long Public Service Commission, taim Mr Peipul i bin Public Services Minister long 1998.
Oli rausim yet Mr Peipul tasol Mr Peipul bai askim Papua New Guinea National Court blong givim tingting long dispela tingting blong Lidasip Tribunal.
Kot bai harim dispela keis blong Mr Peipul sampela taim long dispela mun.
Insait long bikpela mas blong makim May Day raun long Australia, polis ibin holim kalabus mo long 40-pipol insait long wanpela siti, na tupela polisman ibin kisim bagarap long bodi.
Insait long Brisbane, ibin igat ol pait namel long ol pipol long mas na polis, na polis ibin holim kalabus 40 pipol.
Envairomen Minista bilong Samoa, Tuala Sale Tagaloa, ibin tokim Le Samoa niuspepa olsem, ol nambawan samting em kantri i laik lukautim pastaim, em long fishing indastri bilong en na heve bilong climate change.
Em i tok, ol imas mekim moa wok-painim, pastaim long Samoa iken tok olsem em bai sapotim dispela tingting bilong kamapim whale sanctuary long Pasifik.
Mr Tuala i tok, em ino tru olsem Japan ibin givim halivim long Samoa na girisim Samoa long noken sapotim dispela tingting.
Samoa na Kiribati tasol ibin tok long inoken sapotim dispela tingting bilong kirapim wanpela whale sanctuary.
Spesol Envoy oa mausman blong United Nations long ol heve blong skin-kala istap nau long Central Australia, na i wok long bungim ol Aborigine grup.
Glee-le) i wok long mekim ol wok-painim-aut igo long ol gaman polisi long ol rait blong ol as-ples pipol blong Australia.
Em i bungim pinis Central Australian Aboriginal Congress, na tumora em bai bungim ol arapela grup long Central Land Council.
New Zealand gavman i tok dispela tingting blong Mr Bush bai bagarapim hatwok blong ol kantri long wol long rausim ol nuklia samting blong pait.
Mr Goff i tok, i luk olsem bai yumi kosan ken long dispela wok.
James Lilley, ino wanbel long toktok blong Mr Goff.
Em i tok dispela tok-orait oli kolim - Anti-Ballistic Missile Treaty, ino napim nau dispela taim.
America i tok em bai galasim gut wokbung blong en wantaim Chinese militari long bihain-taim, tasol em i rausim ken wanpela tingting ikam long Defence Secretary Donald Rumsfeld long saspendim dispela wokbung.
Rear Admiral Craig Quigley i tok wanpela wokman blong Defence Secretary i bin tanim karangi toktok na tingting blong em na tok, America bai saspendim wokbung.
Em i tok tingting tru blong sekretri i olsem, ol bai galasim na skelim gut pastaim ken olgeta wokbung namel long American militari na Chinese militari, na bihain long dispela, hau Department blong Defence i kamapim ol wokbung bai bihainim wanwan kain wok oli mekim.
Republic of China inap long taim em i toksave ken.
Chinese ofisal tu i go long en - tasol ol ofisal long Pentagon i nonap bung wantaim ol Chinese diplomet insait long Washington.
Oli bin salim dispela opis pas oa memo i go long militari sevis sekretri, opis blong Joint Chiefs of Staff na ol sinia sivilian ofisal long Pentagon, pastaim long oli rausim ken.
Martin Sharp, ibin sapotim tingting bilong muvim-aut ol sitisen bilong Australia bihain long ku long yar igo pinis, na i tok olsem, inogat narapela rot ibin stap long ol i bihainim long taim trabel ibin kamap.
Mannaseh Sogavare, ibin mekim strongpela toktok insait long Palamen long kain pasin Australia ibin soim long taim bilong dispela trabel.
Dokta Sharp i tok, bikpela wari tru bilong Australia gavman, em long lukautim na wuas gut long ol sitisen bilong Australia i stap long ol arapela kantri.
Em i tok, bikpela trabel ibin kamap long dispela taim.
Australia, em long painim rot bilong muvim-aut ol sitisen bilong Australia na ol arapela ovasis pipol, husat ibin laik lusim Solomon Islands.
Dokta Sharp ibin tok-klia long dispela samting, bihain long Praim Minista Mannaseh Sogavare ibin mekim ol strongpela toktok insait long Palamen long sampela dei igo pinis.
Tasol, Dokta Sharp i tok, Australia igat laik na strongpela tingting long halivim Solomon Islands long stretim ol heve bilong en long ekonomi na go het wantaim ol wok bilong bringim bek gutpela-sidaun long kantri.
George Speight, Fiji man husat i bin go pas long ku insait long kantri long mun Mei 2000, i tok em i tru olsem, em bai sanap long eleksan blong kantri long mun Augus.
Dispela sivilian ku lida i tok i nogat wanpela loa i pasim em long sanap long eleksan.
Speight i tok sapos wanpela politikal pati i kam toktok wantaim em, em bai bai lukim dispela olsem wanpela ona.
Wanpela long ol man i bin halvim em long ku, olpela Fijian Association Party memba na memba blong Paliment, Ratu Timoci Silatolu, i soim pinis tu laik long sanap long eleksan long mun Augus.
Chairman blong Electoral Commission, Ratu Josua Toganivalu i bin toksave olsem, Speight i ken sanap long eleksan, tasol sapos kot i kalabusim em, dispela bai no no nap.
Oli sasim ol tu long kilim man na ol narapela kriminal sas bihainim ku long yar 2000.
Australia i tok ating hai gutpela sapos ol soldia blong Australia i wokim treining blong ol long Papua New Guinea.
Australia na PNG Defence Force.
Defence Association i tok, bai gutpela sapos Australia i save salim igo-kam long Papua New Guinea ol Army infantry kampani blong wokim ol patrol na ambush eksasais.
Australia i tok Army mutiny long Port Moresby long mun Mas i bin soim olsem, em bai hat long Australia long kirapim bek gutpela wokbung wantaim PNG militari.
Mr Kim ibin mekim dispela toktok igo long wanpela delegesin bilong ol European Union lida, em oli raun nau long kantri bilong em.
South Korea, long stap long wanpela pis miting, tasol em i wok long wet long lukim wanem ol i senis ol i kamapim long ol polisi bilong America.
Em i tok, em i bilip olsem North Korea i laik stap long narapela pis miting wantaim South Korea, tasol em i wetim wanpela gutpela taim bilong holim dispela miting.
Nupela gavman bilong Presiden George W Bush bilong America ibin givim oda long ol i galasim ken na senisim polisi bilong ol long North Korea, bihain long ol ibin mekim sampela wok long yar igo pinis long kamapim-gut ol wok-pren namel long North na South Korea.
Chief Ombudsman blong PNG i autim pinis belheve long Gavman i bin rausim Bos blong national Broadcasting coporation, oa NBC.
Tasol niusman blong mipela long Port Moresby i tok Praim minista, Sir Mekere Morauta, ino bin hamamas long ol nius ripot blong NBC long despela trabal ol army i bin wokim, ino long taim igo pinis long PNG, we em i bin tok kain ripot NBC i bin wokim em i bin nap long kirapim bel blong kamapim trabal na em ino stret.
Wanpela dokta, bai i kisim ples blong Tonny Boski, na despela medical ofisa inogat save long wok long media bifo.
Gavman i makim ol kain man long tok Yes yes yes Sir, long ol bipela wok, pastaem long election.
Na em i tok em i laik kisim wanpela toktok i kam long Gavman long despela.
President George W Bush long em i gat plan long wokim wanpela niupela national missile defence system.
China, wantaem Russia i bin kros long despela plan na oli laik stopim America long ol despela plan blongen, ino autim yet wanpela toktok blongem i akm long Gavman long toktok blong Mr.
Bush, tasol Xinhua news agency i bin toklukaut olsem despela plan blong Amerika President bai i statim ken ol resiis long wokim kamap ol niupela samting blong pait.
Russia i bin autim toktok long oli mas holim toktok oltaim na em ino toktok long kros long wanpela narapela.
Russia Foreign Minista, Igor Ivanov i tok em important long Gavman blong Mr.
Bush long em inoken mekim ol decision na kain plan olsem em wanpela yet na long em i mas toktok wantaem ol narapela olsem ol pren kantri blongen.
Bush i gat plan long Amerika i wokim despela shield system blong sutim daon ol rocket bom em oli laik salim igo long Amerika, na em i bin tok long despela 1972 anit-ballistic Missile treaty oa agreement, em i tambu long wokim kamap ol despela national defence system, olsem em samting blogn taim blong cold war oa taim we Amerika na Russia i bin save kros oltaim blong soim strong oa pawa blong tupela.
Pastaem long Mr.
Laen Opposition blong Solomon Islands, i mekim toktok pinis blong askim Gavman long tok-sori long Australia bihaen long kros blong Praim Minista, Manasseh Sogavare insaet long Parliament.
Long stat blong dispela wik, oli tok Praim Minista i bin sutim tok long Australia long em ino mekim i nap wok blong stopim kros em i bin kamap bikpela namel long ol laen wanpisin long Solomons long yiar igo pinis na tu long kain pasin blongem mekim ol kain kusai pasin na long kain toktok blongem long suim nus blongem igo bai oli mas harim tok blongem tasol.
Opposition MP na bifo Minista blong State, Alfred Sasako i bin tok long desela kros blong Praim Minista olsem ino makim tru kantri na pipal na em ino stret long em i wokim long wanem em i tok Australia i mekim bikpela wok olsem em donna kantri.
Fiji soldia em i wok antaem United nations long Lebanon i bin sut long tupela long gan na kamapim bagarap long bodi blong ol.
Tupela man ia i bin kisim bagarap long han na arm blong tupelana tu oli wok long askim long kompnesin pei long oli bin lusim wok blong ol.
Ofa Kaukomoce i ripot olsem despela tupela man lebanon i putim pinis ol askim long kompensin pei, igo long ofis blong nited nations.
Tasol Un ino laik karim heve long despela shooting, na em i tok em samting blong Fiji long stretim tok longen.
Oli bin salim nau claim blong ol igo long Fiji Battalion long lebanon, husat i bin salim nau igo long Fiji Gavman.
Home aafairs Secretary Brigadier General Jioji Kontrote i tok em i ksim pinis despela askim.
Em i tok bai oli toksave long despela tupela Labaon man long putim claim blong ol long right channel.
Vanuatu Paliamen bai i holim spesial miting tede blong debatim wanpela motion blong rausim Spika blongem.
Redio Stesin blong Gavman i tok niupela Gavman i laik saspendim speaker, Paul Rentari long Paliamen long sevenpela mun long ol tingting na decision em i bin wokim na bihaenim taim heve long politiks i bin wok long kamap long gavman na kantri.
Vanuatu Parliament bai i holim special miting tede blong debatim wanpela motion blong rausim speaker.
Laen Opposition blong Solomon Islands, i mekim toktok pinis blong askim Gavman long tok-sori long Australia bihaen long kros blong Praim Minista, Manasseh Sogavare insaet long Parliament.
President George W Bush long em i gat plan long wokim wanpela niupela national missile defence system.
Sean Dorney i ripot olsem Mr.
Tari, planti taim em ino bin laik long Parliament long debatim wanpela motion nogat bilif long Praim Minista bifo, Barake sope long despela taim long heve long politiks.
Tari i bin kirap nau na senisim tingting blongem, na larim Paliamen i lukluk long despela motion, taim Acting Chief Justice, i bin tokim em long sasim em long contempt of court oa em i no respectim order blong kot, long Good Fraide.
Parliament i debatim despela motion.
Tari em i chairman blong pati blong Mr.
Despela motion, long niupela Gavman em Edward Natapei, i go pas longen, i laik bai Paliamen tede, i lukluk long sapos em i ken rausim Paul Ren Tari olsem speaker na suspendim long Parliament i nap long sevenpela mun.
Em i tok em i bin mekim ol nongut decision em i nap bagarapim wok blong speakers long holim respect, olsem integrity, na neutral long wok blongem.
Man, em niupela Praim minista i laik long kamap speaker em long President blong pati blongem yet, Donald Kalpokas, em wanpela olpela Praim Minista bifo.
Namba-tu oa deputy Opposition Lida, Willy Jimmy i tok motion blong suspendim Mr.
Parliament tede long debatim despela motion em i rong.
Spika bilong Vanuatu Palamen bai inap long holim wok bilong em inap long narapela foapela dei, bihain long em ibin pasim-pastaim miting bilong Palamen, long wanem inogat inap memba ibin kamap long dispela miting.
Paul Ren Tari, nau i bungim wanpela mosen bilong rausim em long wok bilong em na saspendim em long palamen.
Mr Tari ibin halivim olpela Praim Minista Barak Sope long abirisim wanpela vot-nogat-bilip inap long samting olsem tupela wik, pastaim long em ibin larim dispela vot i kamap long Good Friday.
Em ibin larim dispela vot i kamap, bihain long Ekting Chief Jastis bilong Vanuatu ibin tok-lukaut long sasim em long contempt of court oa long em ino laik harim na respektim toktok bilong kot.
Nupela gavman bilong Vanuatu ibin putim-kamap wanpela mosen bilong rausim Mr Tari long wok bilong em olsem Spika na long saspendim em long Palamen inap long sevenpela mun, long em ibin mekim ol kain toktok na pasin em i bagarapim na daunim wok bilong Spika.
Taim Palamen ibin bung tete long moning long toktok long dispela mosen, 33 long ol 52 memba bilong palamen ibin stap.
Mr Tari ibin hamarim gavel long han bilong em, na tok olsem inogat inap memba i stap long dispela miting, na em ibin pasim miting bilong palamen igo inap long Mande bihain.
Wanpela delegation blong West Papua indipendens movmen nau istap insait long Nauru long holim ol toktok wantaim nupela President Rene Harris.
Thom Beanal, deputi Siaman blong Papua Kansol i lidim delegation.
Ol lida i tok, taim ol i makim Nauru long holim Pacific Island Forum Miting long dispela yar, ol i hamamas long holim toktok pastaim wantaim President Harris.
Long wik igo pinis, ol ibin tok-aut long larem Indonesia i stap insait long Forum.
Dispela, West Papua indipendens movemen i tok welkam longen.
Long nambawan taim insait long kivung blong Forum long yar igo pinis long Kiribati, wantaim halvim blong Nauru, ol ibin toktok long heve blong West Papua.
Ol Pacific lida i askim Indonesia long stretim ol heve blong ol wantaim West Papua movmen wantaim ol gutpela tingting.
Oli tokim pinis Northern Marianas olsem American navy bai i holim moa training excercise long region.
Rear Admiral Tom S.
Fellin i tok em i lukim wok blong navy bai i kamap strong moa long ol kain wok blongen long Marianas long bihaen-taim.
Em i tok em ino lukim wanpela samting oa as long stopim navy long holim sampela moa training excercise long hap.
Adimiral Fellin i tok nogat narapela area long wol, bai i ken nap kamap bikpela moa olsem Marianas, olsem na em i fit long oli mas holim ol bikpela military training excercise long hap.
Okinnawa long joinim ol excercise long hap long wanem em, bai i kostim ol moni long longpela rot oa solwara igo.
Abdurrahman Wahid blong Indonesia long ol toktok oli sutim long em long korapsen, na dispela i bin mekim pipal long askim long kisim em igo long kot.
Attorney General Marzuki Darusman i bin tokim ol nius-lain bihain long wanpela miting blong cabinet olsem, klostu bai oli toktok wantaim Mr Em i bin tok, bai oli toktok na askim Mr Wahid long dispela bel-heve olsem wanpela sitisen.
Palaman i bin sutim tok long president tupela taim longwanem, oli ting olsem em i bin stap insait long dispela tupela trabel.
Ol save man long human rights long China i tok hamamas longwanem America ino bin winim bek sia insait long United Nations Human Rights Commission.
Xinhua nius agensi i tok makim wanpela lokal ofisa long tok olsem, dispela vot i no larim America i winim bek sia blong em, i soim olsem, moa na moa memba kantri i les pinis long America i wok long usim human rights long sutim tok long ol narapela kantri.
Em i bin tok, pipal long ol hap blong wold i bin wok long koros long bikhet pasin blong America na i wok long strongim kain rul blong human rights long ol narapela kantri.
America ino bin nap winim vot long commission long Fode, we oli bin votim em las namel long fopela kandidet blong winim tripela sia insait long rijonal grup blong en.
Laisenia Qarase bai jonim nupela Fijian politikal pati, em oli bin fomim blong bungim wantaim ol pipal blong Fiji.
Oli ting olsem, dispela caretaker Prime Minister bai go pas long dispela nupela pati long elekson em bai oli holim long mun Ogas.
Wanpela mausman blong SOQOSOQO DUAVATA ni LEWENICANUA oa SDL Pati, Ted Planti ol narapela politikal lida blong Fiji, i koros pinis long dispela tingting blong Prime Minister, long stap insait long nupela politikal pati.
Wilson Tuckey i tok, dispela pasin Australia i mekim long holim pas dispela fishing bot blong narapela kantri long solwara blong Australia, bai mekim ol fishing bot i tingting gut taim oli laik bruk loa long painim pis long ol solwara blong Australia.
Dispela fishing bot, South Tomi i bin kamap long bris blong Fremantle long Western Australia, wantaim ol gad i karim gan.
Oli bin wok long ronim dispela fishing bot inap long tupela wik na karamapim sikis tausen kilomita long solwara blong Indian Ocean.
44 kru i bin stap long dispela bot, em oli wok long painim pis oli kolim solwara blong Australia.
Lain teknisin blong America husat i bin lukluk long spai balus em i stap bagarap long Southern China, i bin lusim pinis kantri.
Bihain long lukluk long dispela balus, oli bin tok, oli nap stretim dispela bagarap na dispela balus inap ron lusim Hainan Island.
Dispela faivpela memba tim blong Lockheed Martin i bin lusim Haikou, provincial kapital blong Hainan, long pinis blong fopela dei stap blong ol.
Xinhua newsagensi blong China i bin ripot olsem, tupela kantri bai gohet long toktok blong ol long stretim wanpela laspela tok oraet long en.
Komanda blong US fosis long Pacific, Admiral Blair i bin tok, dispela tim bai kamapim wanpela tingting igo long China olsem em bai givim bek dispela spai balus.
Dispela spai balus i bin karim ol samting blong spai na oli bin kisim na holim pas long namba-wan dei blong mun Epril, bihain long em i bin bam wantaim jet balus blong pait blong China.
Denis Burke i tok, em i bikpela samting olsem ol pipal blong East Timor i mas save gut long bikpela halivim inap long kamap long ol sapos ol statim wok long dispela oil na gas reserves.
Ol toktok namel long gavman blong Australia na Administration blong East Timor ino bin nap long kamapim wanpela agrimen long dispela resources, long north blong Darwin.
Long Middle East, ol soldia blong Israel i go insait pinis long ol hap blong Palestine em oli gat pinis otonomas gavman.
Oli go insait bihainim ol strongpela pait agensim ol Palestine pipol.
Middle East niusman Tim Palmer i ripot olsem wanpela Palestine man i bin dai long dispela pait wantaim ol Israel soldia arasait long Bethlehem.
Planti handret pipol i ronawe lusimBeit Jalla taun taim ol tank blong Israel i sutim ol haus long ol roket bom - wanpela long ol dispela haus i bin pulap long ol sivilian.
Paia i bin karamapim haus.
Wanpela Palestine ektivist blong Fatah muvmen i bin dai - na wanpela boi krismas blong em sikis i bin wanpela long 20 em oli bin kisim bikpela bagarap.
Wanpela komanda blong Israel ami i tok ol soldia i no laik holim olketa ol dispela graun oli winim pinis, tasol ol bai mekim dispela sapos ol ganman blong palestine i sutim ol.
Oli bin mekim ol kain pasin blong mekim em i poret.
Man ia, Cris Steward, media edvaisa blong kaunsel, i bin kisim balus na lusim Honiara aste apinun bihain long em i lusim tasol tripela long sikispela mun kontrak blong em wantaim kaunsel.
Nius-meri Dorothy Wickham i tok Hai Komisina blong Australia long Honiara, Dr Martin Sharp, i bin tokaut klia aste long nait olsem, oli bin salim bek Mr.
Stewart ikam long Canberra long wanem oli wari nogut em i kisim bagarap.
Dr harp i tok gavaman blong Australia i save wari long ol kain toktok i kamap long bagarap em, olsem na ibin kamapim dispela tingting long salim Mr.
Stewart ikam bek long Canberra.
Emi tok Mr.
Stewart bai toktok long Canberra wantaim ol ofisel blong gavaman long dispela samting.
Canberra long dispela wik long holim toktok wantaim ol offisel blong Australia.
Long toktok blong em long televisen, Mrs Arroyo i bin tok ol man i rereim plen blong kilim em i stap yet, tasol oli arestim pinis sampela taim sampela i ronawe.
Taim stret blong em long givim dispela toksave long televisen i bin abrus long wan aua long wanem wanpela hanbom i bin pairap ken long ol stua insait long Manila.
Dispela bom pairap i bin bagarapim samting olsem foapela-ten pipol long ol stua.
Joseph Estrada i bin traim long burukim Malacanang presidential palace -- haus blong president long Manila.
Foapela pipol i bin dai na moa long 100 i kisim bagarap long ol pait namel long ol pipol na sekuriti fos.
Pope John Paul the Second, husat i lukluk raun long Middle East dispela taim, i bin askim ol Muslim, ol Christian na ol Jews long wokbung wantaim blong bringim peace long Middle East.
Pope, husat nau i raun long Syria, i bin tokaut strong tumas long laik blong em blong kamapim harmony oa gutpela bel-isi sindaun namel long ol kain kain lotu.
Em i redi long stap long wanpela Mass na go lukim wanpela mosque oa haus lotu blong ol Muslims.
Tasol insait long wanpela seremoni long ples balus taim em i kamap, President blong Syrian, Bashar Assad, i bin toktok long wei ol Jews i bin kilim Jesus.
Em i tok Israel i bin traim long kilim as-tingting blong ol lotu, wankain olsem oli bin mekim long Jesus Christ na Prophet Muhammad.
Soka pilai i bikpela samting insait long Europe, ol kantri long Middle East na South Pacific.
Long Iran, sevenpela pipol i dai pinis na planti handret i kisim bagarap, bihain long taim roof blong stadium grandstand i buruk na pundau taim pipol i wok long lukluk long soka pilai insait long Sari siti.
Islamic Republic News Agency i tok planti long ol pipol i bagarap nau i stap long haus sik -- planti klostu i dai.
Ol ofisal long Sari, i tok samting olsem 20-tausen pipol i bin pulumapim dispela stadium oa pilai graun taim dispela birua i kamap.
Wanpela ofisal i bin tok, dispela pilai graun - oli kolim Mottaqi Stadium - i lapun tru na i bin pulap tumas long pipol, winim mak oli save skelim long en.
Constiutional Dispela nupela loa i blong larim paliment i sukuruim taim blong en long narapela 12 mun -- lusim 4 yar nau igo long 5 yar.
Kantri bai wet tede blong painim aut wanem samting nau bai kamap taim paliment i vot long dispela constitutional amendment bill em bai senisim histri blong politik long Solomon Islands.
Sapos gavman i kisim two thirds long ol vot, em nau paliment bai gohet inap long narapela yar na eleksan bai noken kamap olsem konstitusen i tok dispela taim.
Gavman long nau i gat 31 vot na oposisen i gat 18.
Tasol sikispela long dispela 18 memba blong oposisen ino stap long Honiara dispela taim.
Blong win, Gavman i mas kisim 34 vot.
Ol pasin blong grisim ol memba igo-kam long tupela sait i bin wok long gohet long wiken tasol gavman ino laik tokaut sapos em i ken win.
Indonesia paliment, olsem bai em i ken abrusim vot blong rausim em long wok.
Tasol mausman blong President, Adhi Massardi, i tok em i tru wanpela sinia militari komanda i bin tokim President Wahid long dispela tingting long Sarere, pastaim long wanpela Cabinet miting em ino bin go het.
President Mr Wahid i wok long pilim bikpela heve tru long sol blong em dispela taim, stat long taim paliment i bin opim rot long wik i pinis, blong rausim em long wok.
Ol memba blong paliment i bin agensim em long wanem i gat planti toktok i kamap olsem, em i bin stap insait long tupela paul wok.
Paliment i bin sutim tok tu long em olsem, em ino ronim gut kantri em i bagarap long ol heve long ekonomi, ol kain trabal na pait namel long ol kain lotu na lain wanpisin, na sampela hap i laik bruk lusim kantri.
Mr Wahid i tok em ino wokim wanpela rong na i sakim pinis ol toktok long em i mas pinis long wok blong president.
Ol tokwin i stat kamaut em bai pasim paliment blong abrusim dispela vot long rausim em bihain long em i kirap tasol namel long wanpela Cabinet miting na go aut long Sarere, na ino toksave long as blong pasin bong em.
Australia i no laik mekim planti toktok tumas long wanem kain heve bai kamap long wokbung namel long em na New Zealand, bihainim tingting blong New Zealand gavman long kamapim ol senis insait long Difens Fos blong kantri.
Difens Minista blong Australia, Peter Reith, i tok i tru sampela heve bai kamap long wokbung blong tupela kantri bihainim tingting blong New Zealand long rausim ol Sky Hawks blong Difens blong en, tasol em i tok em i hamamas long tingting blong New Zealand long lusim moa moni long ami blong en.
Em i tok dispela tingting i wanpela gutpela samting long wokbung wantaim Australia, na moa yet long peacekeeping wok insait long East Timor na Bouganville.
Tasol lida blong Australia Oposisen, Kim Beazley, i no ting Australia i ken sidaun tasol na i noken mekim wanpela toktok long ol senis New Zealand i mekim long difens fos blong en.
Wanpela biknem lotu-man bilong East Timor bai go long West Timor sampela taim long dispela mun, olsem hap bilong wanpela wok bilong traim girisim ol refuji bilong East Timor long go bek long peles bilong ol.
Bishop Basilio Nascimento bilong Baucau, bai go raun long West Timor provins bilong Indonesia, namel long Mei 28 na Mei 31, long bungim na toktok wantaim ol refuji na ol lida i sapotim Indonesia.
Nagalingam Parameswaran, bai go wantaim em long West Timor.
Ol agensi bilong United Nations i bilip olsem, samting olsem 50-tausen pipol bilong East Timor i stap yet long ol refuji kemp long West Timor.
Ol milisa paitman i sapotim Indonesia, wantaim ol sapota bilong ol insait long Indonesia militeri, ibin kamapim ol pait na trabel na ol ibin mekim moa long 250-tausen refuji ibin ronawei long ol peles bilong ol long East Timor, bihain long East Timor ibin vot long kisim independens, long mun Ogas long 1999.
Wanpela soldia blong Fiji em oli bin kalabusim em long ol toktok olsem em ibin stap insait long ku blong May 19 blong yar naiu igo pinis, oli ting long lusim em long kalabus tede.
Novemba long yar i go pinis.
Bihainim ol toktok insait long kot tede, Jastis Davendra Pathik, i bin oda long oli lusim em igo fri, na i bin tok kot ino bin hamamas long ol toktok em militari i bin givim long holim kalabusim Baleinamau aninit long loa.
Malaysia, blong stopim pipol i bringim hait ol drag na ol arapela samting.
AFP nius agensi i bin tok olsem, samting olsem 3-hundret na tripela-ten ol ofisa i wok long wuas long nainpela ples long West Kalimantan, wanpela provins blong Indonesia long Borneo Ailan, long boda mak wantaim Sarawak, wanpela state blong Malaysia.
Polis bos blong West Kalimantan, Brigadeir General Nurudin Usman, i bin tok olsem bai oli apim namba blong ol polisman igo antap namel long 13-hundret na 2-tausen ol man olgeta.
Em i tok ol trak i karim ol samting igo ikam long Malaysia long dispela 3-hundret kilomita haiwi, emi bungim wantaim biktaun blong West Kalimantan na biktaun blong Sarawak, i bin hap ples blong ol stil pasin.
Ol Pasifik ailan kantri bai holim wanpela miting tumora bilong rediim ol loa bilong kontrolim ol liklik gan na samting bilong pait.
Ol mausman bilong 14 Pasifik ailan kantri bai bung insait long Brisbane long Australia, wantaim ol arapela pipol ikam long Australia, New Zealand, Japan na America.
Dispela Pacific Forum miting bai toktok long ol nupela gan loa, kontrolim ol official armouries oa peles bilong bungim ol gan bilong polis na ami, skelim ol intelligence toktok na rausim na bagarapim ol samting bilong pait.
Pasifik ailan kantri iken usim bilong kamapim loa bilong kontrolim gut ol gan na samting bilong pait.
Sean Dorney i ripot olsem insait long bikpela toktok em i mekim long Media na Development insait long Pacific Island Countries Conference long Nadi, Ms.
Vanuatu i bin lanim em olsem, ol tokaut long korapsen blong gavman long nius, i no burukim gavman, nogat.
Ferrieux-Patterson i bin Ombudsman blong Vanuatu inap long faifpela yar.
Tasol em i tok -- westap kaikai blong dispela wok blong em?
Disarmament Agreement oa tok-orait bilong rausim ol samting bilong pait, em ol ibin kamapim namel long ol birua na pait grup bilong bipo, long Bougenvil.
Dispela Minista, Moi Avei, ibin flai igo long Bougenvil long harim gut toktok bilong dispela agrimen ol ibin kamapim namel long Bouganville Dispela agrimen ibin pinisim ol narakain tingting em tupela sait ibin igat, stat long taim ol ibin holim ol pis toktok long Townsville long tripela mun igo pinis.
Mr Avei i tok, gavman bai galasim na lukluk gut long dispela agrimen em ol bai toktok long en long miting namel long ol lida bilong Bougenvil na gavman bilong Papua Niugini.
Dispela agrimen bai inoken stretim olgeta heve bilong rausim ol samting bilong pait, tasol ol memba bilong dispela tupela grup em ol i save stap long Bana rijon, igat tingting long stat bihainim dispela agrimen na rausim ol samting bilong pait insait long ol dispela wik ikam.
Goh husait ibin igo kamap ikam olsem long turis taun blong Siem Reap, i bin bungim King Norodom Sihanouk na Kwin Monineath.
Praim Minista ibin tok emi traim long strongim gut ol wok pren namel long Singapore na Cambodia, tasol ino givim planti toktok long hamas halivim gavaman blong em i laikim.
Goh tu bai holim toktok wantaim wanwok blong em long Cambodia, Hun Sen.
Dispela i bin namba wan lukluk raun blong wanpela lida blong Singapore long Cambodia stat long taim ol wok pren blong tupela kantri i bin igo bagarap, bihain long Hun Sen i bin kisim pawa long wanpela ami ku long 1997, we em i bin rausim Prince Norodom Ranaridth, man husait i bin skelim wok blong Praim Minista wantaim em.
Presiden Abdurrahman Wahid bilong Indonesia ibin toktok long ol heve bilong politik insait long kantri wantaim Vais Presiden Megawati Sukarnoputri na ol minista i wok long lukautim long tok-bekim bilong em bilong tok-lukaut bilong Indonesia palamen long kotim em.
Ol memba bilong palamen i wok long mekim strongpela toktok long Mr Wahid long em i mas risain, na sapos nogat, ol bai rausim em.
Mr Wahid long nambatu censure Ol ibin givim em wanpela mun long bekim dispela nambatu censure motion, na sapos lower house ino hamamas long bekim bilong em, orait nesenel assembli iken holim wanpela spesol miting long tokim Mr Wahid long givim ol gutpela risen long em imas stap yet olsem lida.
A-F-P Niusagensi i tok, sapos ol ino wanbel long ol toktok bilong em na sakim ol, orait dispela bai inap opim rot bilong oli kotim em.
14) kebinet minista long Fiji bai joinim Caretaker Praim Minista, Laisenia Qarase long nupela politikal pati blong em.
Qarase i tok em i tru ol dispela minista bai joinim nupela pati blong em oli kolim - SDL Party.
Caretaker Praim Minista i no tokaut tumas yet long nupela pati blong em.
Laisenia Qarase bai holim wanpela nius kivung tumora blong tok klia long blong wanem na em i kirapim Soqosoqo Duavata Ni Lewenivanua Party em bai oli tokaut tru long en nau long 26 de blong dispela mun.
Sampela kebinet minista i tokaut olsem ol bai noken go insait long politik -- namel long dispela minista em long Foren Minista Kaliopate Tavola na Commerce Minista Tomasi Vuetilovoni.
Blong bekim ol toktok long em i usim pablik risoses long kempein blong eleksan, Mr.
Qarase i tokim pinis ol minista long noken usim ol samting blong gavman taim oli go long ol politikal miting.
Pipol i bin wok long sutim tok long Caretaker Praim Minista long wanem em i bin givim pablik moni long ol bung em ating bai mekim pipol i vot long em.
Australia High Commissioner long Fiji, Susan Boyd i tok wok ol laen blong nius oa media i mekim i nap kamapim bikpela samting long tingting blong pipal long election blong Fiji em bai i kamap long mun August.
Em i tok sapos Media i mekim wok blongen long raitim kamap gutpela nius ripot em ino wansaid oa bagarapim narapela laen, na nogat wanpela laen i ken usim blong halivim em.
Libby Hakaraia i ripot long bikpela shake-up oa ol wok blong kamapim ol sanis insaet long New Zealand Armed Forces, stat long second world war.
Em i tok ol skyhawk squadron long nau em i gat ol olpela balus na em ino moa gutpela long usim.
Em i tok i luk olsem moa long seven-handret wokman bai i lusim ol wok blong ol long New Zealand Squadron, em oli base long Norawa, pastaem long pinis blong dispela yiar.
Long despela tenpela yiar i kam, bai oli lusim samting olsem tu-billion dola long baem ol niupela equipment na wok blong training blong New Zealand army na navy.
Bai oli noken baem niupela warship oa frigate i kam long Australia, tasol bai oli kisim wanpela niupela navy ship em i ken mekim ol kain kain wok.
Ol opposition pati i wok long sutim tok long defence shake up long nem blong john Howard.
National pati lida, Jenny Shipley i tok New Zealand nau bai i pasindia tasol long neighbour blongen na ol defence allies oa pren kantri blongen long defence, na em i tok sapos pati blongem i winim gavman long next election, em bai i singautim Praim Minista blong Australia long kamapim niupela Australiasian Strike force.
Helen Clarke i tok em i stret bai oli pinisim Air Strike force blong Zealand.
Tingting blong Niue long askim long kamap full memba blong despela bank, i stap bihaenim plan blong bank long brukim ol wok blongen long Pasifik.
Despela niupela poliisi bai i brukim Pasifik igo long tripela lillik oa sub region bihaenim rescoures blong ol.
Bank director, blong Pasifik Opertion, Basudev Dahal i tok kain samting olsem sapos politiks ino ron gut na wok blong Gavman tu ino gutpela, em bai stopim ol investa long putim moni blong ol long ol bisnis na despela em bikpela have long region.
Duhal i tok sampela kain heve olsem long Pasifik, i wok long soim long oli mas lukautim olgeta kain laen long ol community long ol wanem heve oli bungim na llukim olsem ol i mas gohet wantaem wanem ol reform oli neddim log kamap blong stretim kain heve olsem.
Australia, New Zealand, Japan na Amerika tu i stap longen.
Foreign Minista blong Australia, Alexander Downer, i tok sapos oli nogat loa long lukautim ol kain gun olsem, i save kam insaet long region em bai i ken kamapim ol heve long ol liklik pasifik community.
Em tok pait long Bougainville, na despela crisis long Solomon Islands, i mekim na nau oli wok long lukluk stong long kontrolim ol kain gun na samting blong pait long region.
Vanuatu bai i mekim sampela samting nau blong strongim oa taitim strong loa long kain biological na genetic resources bai ol bikpela overseas bisnis na kampany i noken kam insaet na usim ol blong mekim bisnis long ol blong winim moni.
Vanuatu Environment Director, Ernest Bani, i tok despela review bai i bringim in loa blong lukautim bio-prospecting.
Bani i bin emkim despela toktok long wanpela workshop em oli bin holim long Port Vila.
Legal ofisa blong south Pacific regional Environment program, Andrea Volentras, i tok ol kain wok ol bikpela internatioal kampany i wok long mekim nau, i strongim tignting long oli mas kamapim ol gutpela loa blong kontrolim na lukautim ol custom right blong kantri long ol biological na genetic resiurces blong ol.
Long wanpela toktok, bihaen long despela wokshop, ol ofisa i bin stap longen, i bin wokim ol tingting long husat bai i stap papa blong ol despela biological na genetic resouces i mas stap bihaenim custom.
Oli ting eleksan long ol dispela state bai wanpela wei blong traim pawa blong nesanel gavman.
Niusman blong mipela long South Asia, Jonathan Harley, i ripot olsem nem blong gavman i bagarap pinis long wanpela tingting blong baim ol samting blong pait.
Harley i tok Hindu Nationalist pati blong Praim Minista Atal Behari Vajpayee, em i lidim koalisen, i bin bungim trabal long mun Mas taim toksave i kamap long wanpela gris pasin blong baim ol samting blong pait.
Dispela i bin bagarapim nem blong Praim Minista na Difens Minista blong em i bin lusim wok long en.
Assam, Tamil Nadu, Pondicherry, West Bengal na Kerala.
Dispela korapt pasin na eleksan i givim nupela laif long wok blong politik blong Sonia Gandhi, lida blong bikpela oposisen pati, em long Congress Party.
Palaman blong Australia i pasim pinis wanpela motion long selebratim Australia i sanap olsem wanpela kantri, inap long wan-handred yiar.
Upper Haus na Lower Haus insait long Federal Palaman, i bin bung long Melbourne tete blong makim wan-handred yiar blong Australia i kamap wanpela kantri tasol.
Prime Minister, John Howard i tok, wan handred yiar i go pinis, tasol palaman i stap strong yet.
Ol pati lida i bin wokim toktok long sapotim dispela motion blong makim taim Australia i bin kamap wanpela kantri tasol.
Labor Lid, Kim Beazley i bin tokaut long sapot blong em long bel mari mari long ol Aboriginal pipal na tok sori long ol.
Na Senate lida blong Gavman, Robert Hill i bin tok, dispela pasin oli kantri i bin mekim long ino bin luksave long ol Aboriginal pipal long wan-handred yiar igo pinis, i wanpela long ol hap stori ino kamap nogut long histroi blong kantri.
Foren Minista blong Australia, Alexander Downer, i tok taim i kamap klostu nau we oli mas gat wanpela nupela Timor Gap Treaty.
Timor Gap Treaty em i wanpela tok orait namel long Australia na Indonesia em i tokaut long hau oli ken kisim oil na ges na ol narapela mineral long Timor Gap -- hap solwara namel long Australia na East Timor.
Dispela toktok blong Mr Downer i mas min, wok i ken gohet long wokim wanpela ges paip-lain stat long Timot Sea igo long Darwin.
Dispela paip-lain bai kos long wan bilian dola.
Phillips Petroleum i bin tok dispela paip-lain, longpela blong en i 500-kilomita nau i bagarap long wanem oli no wanbel long ol toktok blong triti.
Nupela triti, em bai tilim win-moni i kam long oil blong Timor Sea, bai givim 85 pesent long East Timor.
Mr Downer i tok taim em bai kisim longpela taim yet long stretim toktok long nupela agriment, oli rausim pinis ol samting em i bin wok long pasim.
Bernama niusejensi blong Malaysia i ripot olsem, Deputi Fainens Minista Shafie Mohd Salleh, i putim pinis wanpela bill oa loa long paliment, em i tok husat man oli painim i mekim dispela pasin inap kalabus inap long faifpela yar, na peim 1-point-3 milian dola.
Em i tok Minista i bin tokim paliment olsem, money laundering i nap long bagarapim fainensal sekta blong Malaysia na bai bagarapim ol wok blong gavman long tanim Kuala Lumpur i kamap wanpela rijenal fainens senta.
Niupela Malaysia loa ia, oli kolim Anti-Money Laundering Bill bai mekim dispela pasin i kamap wanpela nogut kriminal pasin tru.
Em bai kriminal pasin sapos man i putim moni em i kisim long salim ol drag, korapsen, kidnapping, stil pasin, people smuggling, gambling oa pilai lak, vice na giaman pasin.
Igat planti moa pipol ibin wok long painim wok insait long Australia na dispela ibin suwim namba bilong pipol inogat wok insait long Australia igo antap moa yet.
Dispela namba bilong pipol inogat wok ibin go antap, maski igat moa pipol igat wok nau.
Niusman Michael Rowlings i ripot olsem moa long 40-tausen nupela wok ibin kamap long mun Epril, long wanem igat planti part-time wok ibin kamap na dispela ibin halivim long pasim pudaun bilong ol full-time wok insait long kantri.
Namba bilong ol pipol i wok long painim ol wok ibin go antap na dispela ibin suwim national jobless rate oa namba bilong pipol inogat wok insait long kantri, i go antap 6-point-8 pesen.
Tasol, niusmeri bilong mipela Shirley Horton, i ripot olsem ino olgeta pipol i hamamas long em i kamap Katolik Archbishop bilong Sydney, na ol i plen long holim wanpela protes.
Pastaim long em i givim sermon bilong em long lotu tete nait, dispela narakain tingting.
Ol bisket manmeri ibin koros long toktok bilong Archbishop Pell, we em ibin tok olsem em i safe moa long smuk, winim homosexuality oa kain pasin bilong man i kuapim man na meri i kuapim meri.
Dokta Pell i tok, planti pipol ino bin klia gut long toktok bilong em.
President blong Philippines, Gloria Arroyo, i wanbel pinis long larim tupela man husat i bin ronawe long polis bihainim trabal long politik, long oli sanap long eleksan blong Senate.
Em i tokim ol pipol i kempein blong Oposisen olsem, dispela tupela man i noken poret long wanem polis bai noken arestim tupela.
Senate long Mande.
15) palestinian pipol na statim wanpela paia.
Ol oficial bilong Palestine itok- ol soljia bilong Israel ibin makim tripela building, wanpela em hetkota bilong plalestinian security fos na narapela em ofis bilong lida bilong Palestine- Yasser Arafat- oli kolim Fatah movement.
Pastaim longen-i tupela man ibin idai na wanpela ibin kisim bigpela bagarap bihain long wanpela bom ibin pairap long wanpela bodi or banis namel loong Israel na Gaza Strip.
Niusman- Tim Palmer ripot olsem na itok- i luk olsem ol despela tripela man em ol lain immigrant woka bilong Romania- ibin wok long stretim ol banis emi raunim Gaza strip taim wanpela bom em ol lain palestinian militan ibin planim longen ibin pairap.
Israel ibin sut long ol ol lain palestinian pipol kostu long Carny crosing point- na wanpela yangpela 12 -pela yar ol boe ibin kisim bigpela bagarap longen.
America long wokim ol samting blong pait blong wuas long em yet.
Mr Bush, Mr Downer i tok, Gavman i putim strongpela tingting moa long wokbung blong Australia wantaim America winim long Leba Pati.
Praim Minista blong Australia, John Howard, i tok-lukaut long ino ken holim ol protes bung long miting blong Commonwealth Heads of Gaman long Brisbane, hia long Australia long dispela yar.
Mr Howard i bungim pinis Secretary-Genral blong Commonwealth, Don McKinnon, long toktok long CHOGM miting, em bai kamap long mun Oktoba.
Fiji, em oli bin lusim em igo fri ino long taim igo pinis.
November long yiar igo pinis, na oli bin lusim em long kalabus, long stat blong dispela wik, bihainim wanpela kot oda.
Lieutenant Baleinamau tumora.
Aninit long loa blong armi, oli nap sasim wanpela memba blong armi bihain long 24 hawa stat long taim oli lusim em i go fri.
Oli wok long holim kalabusim yet dispela ofisa na 62 ol narapela man na i wetim sas blong ol aninit long loa blong Armi.
Mr Wahid na askim em long state palace long wiken long ol dispela heve blong moni.
Bulogate kes, oli bin paulim moa long tri-million dola ikam long state logistics agency.
Oli bin askim em tu long tu million dola em Sultan blong Brunei i bin givim, na wanpela wok painim aut em tim blong palaman i bin wokim, i soim olsem, em ino bin tokaut long wanem samting i bin kamap long dispela mon.
Tasol mausman long ofis blong Attorney General ino bin givim sampela moa toktok long ol bekim blong president.
Klostu nau na ol Australia docta husat i save opereit long sik pipal bai i ken wok ful-taim nau long East Timor.
Royal Australasian college of Surgeons i tok tu-million dola grant i kam long Au Aid, bai i larim ol volunteer blong kirapim wanpela program long East timor blong operate long sik pipal na tu long givim training long ol doktar long despela areia.
College Prersident Dr.
Kingsley Faulkner i tok ol durgeons i bin go pinis long kantri long lukluk long wanem samting East Timor i mas gat na long redi long project.
United Nations insait long West Timor.
Foren affairs minista -Phil Goff ibin tokim parlimen olsem- Ambassador bilong New Zealand insait long Jakarta ibin igo lukim foren minsita bilong Indonesia bilong soim tingting inolaik long oli makim tasol mak bilong kalapus inap long 20-pela mun tasol long ol despela man- bihain long oli kilim idai ol narapela long mun september igo pinis.
Goff itok- ambassador bilong New Zealand ibin tok klia olsem-Indonesia long givim liklik mekimsave tasol long ol despela man long kilim idai ol wokman bilong United Nations ino stret tru.
Emi tok tu olsem- luk olsem New Zealand bai toktok strong long larim wanpela International War Crime tribunal long pulim kalapusim na sasim ol lain ibin istap insait long bagarapim sidaun na kilim idai ol ipol insait long East Timor longen.
Praim minista bilong Vanuatu- Edward Natapei ibin askim ol lida bilong Sios na komuniti long olgeta hap bilong kantri long prey long peace na unity taim kantri iwok long bungim heve long ol wok politic.
Em ibin mekim ol despela toktok bihain long Spika bilong parliment- Paul Ren Tari ibin rausim sikispela ol memba bilong parliment na Mr.
Natapei em yet i wanpela bilong ol.
Spika ibin tok- em bai larim ol despela sikispela memba long igo istap long narapela kivung bilong parliment.
Tasol- klak bilong parliment- ibin stat givim ol notic - sumonim ol memba long namba tu extraordinary season bilongparliment long tunde bihain.
Wanpela bilong ol mosen ol bin putim kamap- bilong depsela kivung long toktok longen- em long wanpela vot inogat bilip long Mr.
Natapei- na bihain long despela - narapela mosen bilong makim wanpela niupela praim minista.
Opposition National Pati blong New Zealand i tok, Australia na New Zealand imas bungim wantaim ol air fosis blong ol.
Dispela tingting i bin kamap bihainim tingting blong New Zealand, long rausim ol jet balus blong pait olsem hap long katbek long militari.
Dispela tingting long rausim air fos, i bin kamapim bikpela strongpela toktok long en, longwanem, kantri bai ino long defendim em yet long taim blong pait.
Lida blong Opposition, Jenny Shipley, i bin promis pinis long statim kent dispela airfos sapos pati blong em i winim elekson long yiar bihain na i tok, tingting blong bungim wantaim airfos wantaim Australia, i gutpela tingting.
Nationa Pati ino bin lusim bikpela moni tumas long militari na ino bin lusim moni long baim ol nupela samting taim em i bin stap long gavman insait long ol dispela yiar igo pinis.
Politikal pati nau i ronim gavman long P-N-G, em long Peoples Democratic Movement, i wok long miting tede, na planti tingting wari i kamap olsem em bai rausim sampela minista blong koalisen patna, National Alliance.
Dispela bai min Bougainville Affairs Minister Moi Avei bai lusim wok blong en, sampela de tasol bihain long em i bin halvim ol birua grup long ailan long kamapim wanpela tok orait blong rausim ol samting blong pait.
Memba blong Central Bougainville, Sam Akoitai, i tok sapos oli rausim Mr Avei, ol lida blong Bougainville bai no nap gat faith oa bilip moa long tingting blong PNG Gavman long kamapim gutpela sidaun.
Em i tok em i ting dispela pasin ino stret tumas long dispela taim.
Tourist Tourist bisnis insait long New Caledonia itok- ol iwok long wari long mak bilong ron bilong ol balus igo ikam long hap iwok long igo daun tru- we emi daunim tu mak bilong ol tourist igo insait long New Caledonia.
Ol heve ibin wok long stat kamap bihain long ol balus kampani olsem kampani ibin pasim olgeta ol ron bilong balus bilong ol.
Despela ibin mekim na mak bilong ol toursit isave igo ikam long New Caledonia ikam olsem long Paris long olgeta yar ibin igo daun.
Long 1997- samting olsem 125 thousand ol isa isave istap rere long ol balus bilong ol tourist - tasol despela nau igo daun olgeta long 60-thousand.
Ripot itok, ol hotel na ol narapela ples bilong malolo insait long New Caledonia iwok long resis long daunim prais bilong ol bilong grisim ol tourist igo insait.
Ombusman Commission blong Papua New Guinea bai painaut long ol toktok olsem, oli wok long usim moni blong Developmen fund, blong grisim tingting blong ol memba blong palaman long kalap igo long narapela paiti.
Planti long ol memba blong Palaman i wok long hariap long jonim bikpela pait insait long Gavman, na dispela i mekim em i nambawan pati igat bikpela memba long en insait long histori blong Papua New Guinea.
Insait long ol dispela wik igo pinis, Peoples Democratic Movement i mekim namba blong ol memba blong em igo antap lusim 45 igo long 70 seats insait long Palaman.
Opposition i tok, dispela bikpela namba blong ol memba i wok long jonim gavman, longwanem, em i wok long ofa long givim ol district sapot moni.
Em i tok, moni oli bin givim igo long ol memba em oli bin makim ol blong mekim ol i jonim pait blong Gavman.
Chief Ombudsman Ila Geno i tok, em i rong tru long usim moni olsem blong givim ol memba blong narapela pati long jonim pati blong gavman.
National Kot blong Papua New Guinea i blokim pinis wanpela tingting blong rausim ol pawa blong Western Highlands Provincial Gavman.
Highlands, bipo long elekson i kamap long yiar bihain.
Gavman blong Papua New Guinea i bin saspendim pinis ol pawa blong Enga na Southern Highlands provincial Gavman, tasol National Kot nau i blokim tingting long ruasim pawa blong Gavman blong Western Highlands.
National Gavman i tok, dispela ol tingting blong saspendim pawa i hap long wanpela kempein long klinim up provincial gavman.
Tasol planti pipal i bilip olsem, em i hap tingting blong strongim pawa blong National gavman insait long Highlands rijon.
Bikpela pati insait long Gavman blong Papua New Guinea, Peoples Democratic Movement, i putim strongpela tingting long Western Highlands, longwanem, em i laik mekim pipal ino gat bikpela sapot tumas long long kisim bek dispela seat long narapela elekson.
President Abdurrahman Wahid blong traim stretim bel-koros long wok blong em olsem lida.
Oli wok long mekim strongpela toktok long Mr Wahid long lusim wok blong em bihain long palaman i bin stretim rot long wik igo pinis long kisim em igo long kot long bekim ol sas long korapsen.
Em i tok, namel long ol tingting blong stretim dsipela heve, em long kamapim senis insait long cabinet, sharim pawa namel long president na vice president na makim dei kuik blong holim general elekson pastaim long 2004.
Em bai bungim Prime Minister blong Thailand, Thaksin Shinawatra insait long dispela lukluk raun blong em.
Solomon Islands wanpela tingting long kamapim senis insait long konstitusen.
Em i tok, maski gavman i bin traim grisim ol olsem, ol dispela 18 memba blong oposisen i bin sanap strong yet long bilip blong ol.
Praim Minista Mannaseh Sogavare olsem, em i bin rausim dispela bil bihainim laik blong pipol, i wanpela giaman na rabis toktok.
Em i tok, trupela toktok i olsem -- gavman i no bin gat inap namba blong oraitim dispela bil.
Na nau yet, ol ofisal i tok oli gat strongpela tingting yet long putim dispela bil i go bek long Paliment taim em i miting ken long mun Augus.
Insait long Philipines, namba bilong pipol ibin dai pinis pastaim long eleksin i kamap tumora, i go antap nau long 64, na mekim dispela eleksin kempen i kamap nogut tru, winim ol narapela bilong ol dispela yar igo pinis.
Foapela sapota bilong wanpela kendidet bilong kamap mayor long saut eria bilong kantri, ibin dai, taim sampela lain ibin tromoi wanpela grenade oa han bom igo namel long sampela lain pipol ibin bung istap long wanpela eleksin reli.
Na, insait long Sulu provins long sauten Philippines, faivpela pipol ibin dai insait long pait namel long ol sapota bilong ol kendidet i laik kamap ol mayor.
Moa long 36-million vota bai igo long ol polling stations long Mande long elektim ol memba bilong Senet, Haus ov Representatives na planti-tausen ol arapela lokal gavman wok.
Ol i tokim pinis polis na militeri long Philippines long stap-sambai long pasim moa trabel i kamap.
Human Rights Komisin bilong Indonesia ibin askim ol kwesten long 25 polis ofisa long idai bilong foapela sumatin long West Papua provins long yar igo pinis.
Bikpela Antara niusajensi i ripot olsem ol dispela polis ofisa ol ibin askim kwesten long ol, ol bilip olsem ol ibin sutim-idai tupela sumatin, na ibin paitim na givim pen long bodi bilong narapela tupela sumatin, igo inap long taim ol ibin dai.
Ol ibin askim ol tu long pasin ol ibin mekim long givim pen long bodi bilong planti-handred ol narapela sumatin na long bagarapim wanpela haus bilong ol sumatin.
West Papua provins, we tupela polisman na wanpela sekuriti gad ibin dai long en.
Antara ino bin tokaut long hamas polis ofisa ol ibin kwestenim ol pinis, i kamap nau ol saspek insait long dispela trabel.
Dispela reid long polis stesin na wok polis ibin mekim bihain bilong painim ol sumatin, ibin bihainim ol selebresen bilong ol independens sapota bilong makim declaration bilong ol yet bilong West Papuan independens long 1961.
Fraser Island insait long Queensland long Australia.
Dispela Dingo ibin kaikaim wanpela meri taim em ibin wokabaut istap long nambis wantaim sampela pipol, bihain long kar bilong ol ibin pas long wesan.
Foran Minista bilong Australia Alexander Downer i tok, ol ofisa i wok nau long gavman bilong America ibin tokim Australia olsem ol soldia bilong Australia bai mekim ol doti wok, sapos igat wanpela woa i kamap namel long America na China.
Malcolm Fraser, ibin tokim wanpela redio stesin long New Zealand olsem, em i save long wanpela ofisa insait long gavman bilong olpela Presiden Bill Clinton husat ibin givim dispela toksave igo long ol sinia minista bilong Australian gavman.
Nevy bilong Srilanka ibin pulim kalapusim 9-pela ol fishermen bilong India bihain long ol ibin wok long stilim olo pis long hap solwara bilongen.
Ol ibin painim ol despela fishermen insait long tupela bot klostu long Northern Jaffna Peninsula long fraide na ol ibin putim ol igo long han bilong lokal polis long hap bilong mekim ol wokpainim.
Nevy bilong Srilanka ibin wok long ripot planti taim pinis olsem-ol isave lukim planti handred ol fishermen bilong India isave stilim ol pis long ol hap solwara bilong Sri Lanka, i longwe long ol fishermen yet bilong Sri Lanka.
Sri Lanka i putim tambu long ol inoken painim ol pis insait long ol bigpela solwara bilongen- bilong pasim rot bilong ol Separatist Tamil Tiger gurrilla long oli tanim olsem ol fishermen na karim hait ol samting bilong pait na ol narapela samting igo ikam long India.
Sri Lanka ibin wok long sutim tok tu long India long mekim bigpela bisnis long salim fuel igo long Tamil Tiger rebel bihain long ol isave igo insait long ol hap solwara bilong Sir Lanka- bihain long ol isave tanim olsem oli fishermen.
Huang Fa Chin, krismas bilong em 41 yar, na i tok, dispela man ibin wok long karim 2-point-2 kilogrem long dispela drag, em ibin karamapim long plestik na taitim long ol lek bilong em.
Em ibin stap long wanpela balus i wok long ron long Vienna igo long Taipei, em ibin go daun pastaim long biktaun bilong Thailand.
Ol kastoms ofisa i tok, sapos ol i salim ol dispela drag long ol pipol long Thailand, kos bilong en bai inap long 5 Million Baht long kain moni bilong Thailand.
Gavman bilong Thailand ibin statim wanpela kempen oli kolim war on drugs long stat bilong dispela yar, na ino longtaim igo pinis, ol ibin hangamapim sampela ovasis pipol em kot ibin painim ol ibin rong long bringim na karim hait ol drags igo insait long Thailand.
Mr Costello i tok, Mr MacFarlane iken wok insait long Australian Prudential Regulation Authority, oa iken kam aninit long Australia gavman long mekim wok, sapos em igat ol bel-heve na wari long dispela indastri.
Wanpela biknem seneta bilong Amertica itok, em bai pusim America long em mas noken isi long China, bihain long China ino laik givim bek wanpela spai balus bilong America na em iwok long pulim kalabusim yet ol pipol bilkong America.
Senator Jesse Helms itok, em ino stret long we China iwok long pusim raun America, na dispela pasin imas stop.
Senator Helms i memba bilong Republican Pati na emi siaman bilong Foreign Relations Committee bilong Senate.
China long namba wan de bilong mun April bihain long em ibin bam wantaim wanpela pait balus bilong China.
China ino bos.
24) ol krus bilong dispela spai balus blong America igo fri bihain long China ibin holim ol istap inap long 11-pela de, tasol ol toktok iwok long igo het yet long bihain taim bilong dispela balus na ol masin istap insait longen.
Bihain long China ibin pulim kalabusim faivpela moa pipol bilong America oa permanent citizen bilong America i mekim na ol wokpren namel long despela tupela kantri igo nogut olgeta.
Senator Helms itok, Gavman bilong America iken pasim rot bilong China long traim lukautim 2008 Olympic Games bilong bekim dispela bikhet pasin bilong China.
Wanpela ofisel blong Gavman blong Thailand i tok, em i ting bai oli kamapim agrimen long ekonomik, fisheries, oil na raba.
Long Friday, Thaksin i bin askim long mekim wok painim aut long oli bin holim pas, long Thailand, bikpela namba blong ol samting blong pait, em sip i bin redi long bringim igo long province blong Aceh, long Indonesia.
Polis blong Thailand i holim kalabusim pinis tupela armi segeants bihain long oli bin painim ol bom na ammunition, wantaim tu 46 landmines na planti tausen ol katres, long southern Thailand, long wik igo pinis.
Australia insait long Canberra.
Byrne, i ripot olsem, i luk olsem dispela man bai bungim ol bikpela bel-koros ikam long China.
Ol gavman ofisa bilong China i tok, dispela missile defence shield bai inoken pasim ol wok bilong wokim na bungim ol nuklia samting bilong pait.
Em bai statim tasol wanpela nupela resis bilong wokim-kamap ol kainkain samting bilong pait insait long kain eria olsem Asia.
Ol saveman bilong China i tok, bai ol i tokim Mr Kelly olsem ol bai inoken sapotim ol plen bilong America long rausim wanpela tok-orait oli kolim anti-ballistic missile treaty.
Ol i tok, bai ol inoken harim wanem ol toktok America i putim igo long China long em i mas daunim ol namba bilong ol samting bilong pait.
China i wok long girisim na bungim ol arapela kantri, wantaim halivim bilong Russia na sampela European kantri, long blokim dispela plen bilong Presiden Bush long kirapim dispela missile defence shield.
Namba bilong pipol i dai pinis long ol eleksin trabel long Philippines i go antap nau long 77, taim ol pipol bilong kantri ibin stat long vot tete.
Igat moa trabel i kamap long dispela eleksin, winim ol narapela bilong bipo.
Insait long ol nupela trabel ibin kamap, wanpela milisa paitman bilong gavman ibin dai taim ol Muslim independens rebel long Basilan Island long sauten Philippines ibin kamapim pait long sampela lain soldia.
Militeri i tok olsem, ol dispela Muslim paitman i kamapim dispela trabel long mekim poret ol pipol i vot.
Cebu siti, pastaim long vot bilong ol sia bilong ol lokal gavman na congress ibin op.
Sampela lain man em oli karim ol gan, ibin hait istap long Cotabato siti long sauten Philippines na ibin kilim wanpela soldia na givim bagarap long narapela.
1950s long British nulear test long Australia.
Australian militari oli bin putim aut long wik igo pinis, i soim olsem, ol solida i bin putim ol kolos blong pasim posin ino kisim bodi blong ol, i go insait long eria posin i bin stap long en, blong traim aut sapos dispela kolos inap tru long pasim posin ino ken kisim bodi blong ol.
New Zealand Defence Minister Mark Burton i askim long givim ful ripot bihain long ol dispela pas i bin soim olsem ol ofisa blong New Zealand, Australia na Britain, i bin go insait long ol eria oli bin pairaim nukilia bom long en long Maralinga, long South Australia.
Ol dispela tokaut i bin kamap long pepa i kamapim bel koros insait long Australia we oli wok long askim long wokim wanpela inquiri long en.
Igat bikpela koros na narakain tingting i kamap namel long ol jas long Fiji.
Niusman Sean Dorney i ripot olsem tupela jas ibin promis olsem ol toktok insait long wanpela pas i trupela toktok na givim sapot long en long noken larim nambatri jas i harim wanpela kot kes em i salensim sanap bilong caretaker gavman insait long Fiji.
Mr Jastis Daniel Fatiaki i wok long harim wanpela aplikesin ol ibin putim igo long kot long em i mas disqualify-im em yet long dispela kot kes.
Loya bilong caretaker gavman ibin traim long pasim ol affidavits oa toktok em tupela arapela jas ibin raitim daun long pepa long putim igo long kot.
Bihain long em ibin harim toktok bilong ol loya inap moa long wanpela haua, Jastis Fatiaki ibin larim ol long ridim nambawan affidavit.
Jastis John Byrnes ibin tokaut long hau Chief Jastis wantaim Jastis Fatiaki na narapela jas ibin rediim legal advice bilong Presiden insait long ol dei bihain long ku bilong George Speight long yar igo pinis, long ol wei Presiden iken rausim Praim Minista Chaudry na pinisim Palamen.
Bai ol i ridimaut affidavit bilong nambatu jas, taim kot i stat harim ken ol toktok bilong dispela heve tumora.
Ol nupela advais, ino karim moa ol strongpela toklukaut long bisnis trip igo long Solomon Islands.
Solomon Islands, i no stap strong yet, em i ken bruk ken, long wanem ol paitamn long hap i wok long karim yet planti long ol gan.
Australia Foreign Affairs i toklukaut tu long bikpela pait i ken kamap ken, namel long ol yangpela pipal long Weno ailan, long Micronesia.
Em i tok ol pipal i laik go lukluk raun long Micronesia, i gutpela long noken go long Weno, long nait.
Konrad Kalejs, igo long Latvia long ol iken sasim em.
Niusman Alan Everett i ripot olsem, long dispela taim, Melbourne Magistrates Kot i wok long galasim wanpela affadavit oa toktok ol ibin raitim long pepa, ikam long wanpela defens witnes long dispela kes.
Professor Ezergailias i tok tu olsem, Latvia i wok long bihainim strongpela toktok bilong ol ovasis kantri long traim bringim Mr Kalejs long Australia igo bek long Latvia long kotim em, na dispela man bai inoken kisim wanpela fair trial long Latvia, long wanem em ibin sapotim ol Nazi bipo.
Tasol, Geoff Nettle QC ibin makim Latvia gavman na tok olsem ol toktok i stap insait long dispela affidavit em ol arguments tasol, na inogat mining long en, na inogat tru toktok na atoreti long en.
Mejistret Lisa Hannan ibin lusim-pastaim dispela kot kes na bai givim tingting bilong en tumora, long sapos ol iken larim dispela affidavit igo insait long kot olsem evidens.
87 yar, long em inoken kamap long court hearing tumora.
Wanpela toktok em ol foren minista blong EU i bin wanbel long en, i bin tokaut tu long laik blong ol long wokbung moa wantaim dispela bikpela kantri tru long Southeast Asia.
Em i bin tokaut tu long bikpela wari blong EU long lukim ol trabal i wok long kamap long Indonesia.
EU i tok em i laik kirapim tingting blong Indonesia gavman long mekim ol bikpela wok moa blong lukluk long ol heve na stretim ol long gutpela pasin, maski sapos dispela heve i kamap namel long ol sios oa namel long gavman na ol indipendens muvmen, olsem long Aceh, Irian Jaya na Central Kalimantan.
Ripot i kam long Fiji i tok, wanpela ami ofisa bipo blong kantri, Lieutenant Colonel Viliame Seruvakula, i bekim pinis sampela askim polis i bin askim em long en.
Ripot i tok polis i toktok pinis wantaim Lieutenant Colonel Viliame Seruvakula blong painim aut moa long ol man em i bin tok oli bin halvim ku long mun Mei long yar i go pinis.
Niusmeri Ofa Kaukimoce i tok, Colonel Seruvakula i bin tokaut long dispela insait long wanpela nius kivung pastaim long em i go kisim wanpela ami wok long New Zealand long mun i pinis.
Polis i bin raitim pas i go long Lieutenant Colonel Seruvakula long New Zealand na askim em long tokaut long nem blong sevenpela man husat em i tok nem blong ol i bin kamap tu long wanpela ripot oli bin givim long President Ratu Josefa Iloilo.
Ami na ofis blong President i tok, oli no save long dispela ripot.
Tasol ripot i tok, long bekim blong em, Lieutenant Colonel Seruvakula i bin tokim polis long glasim toktok em i bin givim long Board of Inquiry blong ami em i bin lukluk long ku long mun Mei.
Na nau tu, ami i tok em i tru polis i wok long painim aut moa long dispela toktok na ol yet bai givim sampela toktok long polis.
Northern Territory long Australia ibin statim kot salens bilong ol, egensim wanpela disisen bilong Federal Kot em ibin sakim kompensesen kleim bilong ol.
Northern Territory, long mun Ogas long yar igo pinis.
Komonwelt gavman ino bin brukim ol rul bilong en bilong lukautim ol.
Native Affairs Branch na Kommonwelt gavman ino bin mekim gut wok bilong ol bilong lukautim ol.
Jack Rush QC itok, ol ino bin tingting gut taim ol ibin rausim Mrs Kubillo long femili bilong em long 1947, na dispela i kamapim bikpela wari long bel-pen em i stap longpela taim.
New Zealand bai givim ol wokman, wantaim ol teknikal na moni-halivim igo long Fiji long lukim olsem ol i ronim gut dispela eleksin.
Mr Goff i tok, New Zealand bai salim wanpela saveman bilong eleksin-polisi na wanpela wokman bilong New Zealand Electoral Ofis igo long Fiji long wik bihain.
Insait long teknikal-halivim bilong em long dispela eleksin, New Zealand bai salim ol komputa masin na samting igo long ofis bilong Supervisor of Elections bilong Fiji long halivim em long lukautim na ronim gut dispela eleksin.
Mahedndra Chaudhry, na ibin opim rot long ol i kirapim caretaker gavman bilong nau.
Ol i bin lusim-pastaim kot kes bilong faivpela independens lida long West Papua, ples ol i save kolim tu long Irian Jaya.
Ol i bin sasim ol long subversion oa long traim daunim gavman na kantri.
Niusman Mark Bowling i ripot i kam long Jayapura olsem, wanpela long ol dispela lida, Chief Theys Eluay, i bin tokim jas olsem em i no bilong Indonesia na ol pipol bilong em i laikim independens.
Planti-handret pipol em ol i sapotim independens i bin hamamas na singaut long Chief Theys Eluay, taim em i bin go kamap long kot.
Em i bin bilas long wanpela maroon blazer na purple trausis na karim wanpela piksa bilong Kraist taim em i go kamap long kot.
Ol prosekuta i bin usim wanpela aua long ridim-aut 18 pes long ol sas ol i sasim em long en, na ol i bin galasim sampela toktok em i bin mekim bipo na ol kain samting i bin kamap pastaim long wanpela miting blong Papuan Peoples Congress i bin kamap long yar igo pinis, em Chief Eluay i bin halivim long rediim.
Long taim bilong dispela Congress miting, em i bin go pas long wanpela strongpela toktok i go long Indonesia gavman long em i mas luksave long Taim jas i bin askim em, em i bilong wanem kantri, Chief Eluay i bin bekim na tok olsem em i bilong kantri ol i kolim Papua.
Ol i bin lusim-pastaim dispela kot kes bilong Chief Theys Eluay i nap long wanpela wik.
Kot kes bilong narapela foapela lida bai stat insait long tupela wik bihain.
Democratic Movement, i larim pastaim ken wanpela tingting long rausim National Aliance pati, husat i koalisen patna blong en.
NIusman Richard Dinnen i ripot olsem Praim Minista Sir Mekere Morauta i bin stapim dispela tingting blong rausim National Alliance.
Dinnen i tok i bin gat sampela belheve namel long dispela tupela pati insait long koalisen gavman, stat long taim ol i bin rausim lida blong National Alliance, Sir Michael Somare long Cabinet faifpela mun i go pinis.
Democratic Movement pati i bin oraitim tingting blong rausim National Alliance, tasol em i stapim pastaim dispela tingting bihainim askim blong Praim Minista husat i lida tu blong pati insait long paliment.
Tasol em i klia olsem, wanpela faction oa liklik grup insait long pati i laik bai oli mas rausim nau koalisen agrimen blong tupela pati na dispela i mas soim olsem, i gat pait nau i kamap long husat bai lida blong PDM.
Na nau tu, lida blong National Alliance, Sir Michael Somare i abrisim wanpela lidasip salens agensim em yet.
Pati i surukim taim ken blong wanpela vot blong makim lida blong pati, i nap long mun Julai.
Sir Michael i bin tokim wanpela konfrens blong pati long Lae olsem, em i redi long sanap ken long eleksan long yar bihain, tasol ating em bai tingting tu long retirement oa long pinis nau long politik long taim blong nupela paliment.
Sandline long 1997, na long ronawe long haus kalabus.
Jas i bin givim tingting tu olsem, toktok blong dispela ofisa long telefon wantaim polis komisina long dispela de yet - we em i bin tok lukaut long polis long noken go klostu long Murray Barracks ami hetkuota - i no soim olsem em i bin kirapim ami blong en yet pinis, nogat.
Major Enuma i bin tok bihain long oli lusim em olsem, em i hamamas kot i givim tingting em i halvim sait blong em.
Radio Australia i statim ken brodkas blong em igo long South East Asia long ol trensmita klostu long Darwin, long north nambis blong Australia, bihain long i bin painim hat long brodkas igo long dispela rijon long dispela foapela yar igo pinis.
Gavaman blong Australia i bin pasim ol dispela trensmita olsem wanpela wei blong daunim kos.
Bihain gavman i bin salim ol dispela trensmita long wanpela Christian lotu blong Britain em ol i stap long Australia, Christian Voice.
Jean-Gabriel Manguy Managing Director blong Radio Australia i bin tok, ol progrem i bin stat go aut ken long Darwin trensmita aste long moning.
Crown Prince Naruhito.
Broadcasting Corporation blong Japan, NHK, i tok, Imperial Household Agency, bai tokaut tru, sampela taim tete, olsem em i tru Princess, em 37 krismas blong em, i karim bel pinis.
Kyodo newsagency i tok, meri bai karim dispela babi long stat blong mun December.
Long mun April, Imperial Household Agency i bin tok, Princess Masako i bin wok long soim ol samting olsem, em i karim bel, tasol em ino toktok long en yet inap long dispela taim.
Dispela Princess i bin maritim Crown Prince Naruhito, 41 krismas blong em, em i namba wan pikinini man blong Emperor Akihito.
Fonde, long Melbourne, bihain long oli bin sasim Melbourne Knights Club, na wanpela Perth Glory pleia, Bobby Despotovski, long bagarapim nem blong pilai soka.
Christian Ahern i ripot olsem bai oli nap long pinisim olgeta ol Knights long kompetisen.
Perth na ol pleia i bin kisim taim long sampela pipal husat i bin go blong lukim gem.
Soccer Australia General Manager, Stefan Kamasz i tok, ol i askim pinis tu ol Knights long narapela sikispela sas oa trabal oli bin wokim.
Oli sasim Dospootovski, bihaen long em i bin soim pasin nogut long ol fingure blongem em i bin racist, long lukluk blong ol knights.
Perth Glory chairman, Nick tana i tok club ino kisim toksave yet long sas.
Melbourne Knights i tok oli tokim ol pinis long oli sasim club tasol oli no laik mekim wanpela toktok.
Victoria polis ino sasim ol yet.
Virgin Airline ibin askim Australia gavman long halivim em long em iken kamap bikpela long New Zealand.
New Zealand, tasol em i tok, dispela bai i wok sapos oli ken larim em tu long karim ol pasindia namel long Australia na New Zealand tu.
Aninit long loa, ol Australia Airline i ken opim kain sevis olsem aninit long dispela Open Skies Policy, oli bin sainim namel long tupela klantri.
Tasol, Virgin Blue, wanpela bisnisman bilong Britain i papa longen, na olsem tupela gavman wantaim i mas wanbel long dispela plan, pastaim longem i ken flai.
Dispela airline i bin salim wanpela askim igo long New Zealand gavman long Sande.
Tede long apinun, ol ofisa blongen bai i holim toktok wantaim ol wokman blong Federal Transport Minista, John Anderson, blong painimaut sapos Australia gavman i gat sampela wari i stap long dispela polisi.
Qantas long em i laik kisim na wok olsem Impulse.
Ripot i tok President Adburrahman wahid i bin tok olsem Amerika Gavman i sapotim Gavman blongem na democratic processe.
Bangkok Post Niuspepa i givim tok blong Mr.
Wahid long tok olsem Amerika President george W.
Bush i bin askim ol pipal husat i bin wok long traim long rausim em olsem lida blong Indonesia.
Thailand long dispela wik, i tok Amerika gavman i sapotim Indonesia Gavman na em i bilif olsem i gutpela long oli sapotim na larim democratic process long gohet long kamap.
Wahid i tok bipela majority blong Indonesia pipal n army i sapotim em.
Long wanpela nius conference, bihaen long bungim pinis Thailan Praim minista, Thaksin Shinawatra, President wahid i bin tok ken em bai i noken pinis oa resign.
Whid bai i bungim kot oa impeachment blong rausim em long tupela scandal oa trabal long moni ibin lus we nem blongem i bin stap insaet longen, wanpela em long foa-million dola i kam long Sultan blong Brunei olsem donation, i bin lus na narapela em long sampela laen em oli bin tok, oli bin wok blong Mr.
Wahid i bin stilim eit-million dola i kam long state commoditiy regulator.
President i tok pinis em ino bin mekim wanpela samting rong.
Samting olsem 30 milian pipol blong Philippines i go vot pinis long eleksan blong kantri.
President Gloria Arroyo bihain long em i kisim ples blong Joseph Estrada.
Komisin blong Eleksan i tok eleksan i bin gutpela na i nogat trabal tumas, maski sampela trabal i bin kamap long sampela hap na vot i no bin gohet long tripela taun.
Em i tok wok blong kandim vot long han nau i gohet.
Mak blong pipol i go vot i kisim samting olsem 85 pesent -- mak em i bikpela moa winim 80 pesent husat i bin vot long eleksan long 1998 na i givim paua long han blong olpela president, Joseph Estrada.
Ol pipol i toktok insait long wanpela kivung blong toktok long bihain taim blong American Samoa i bin sapotim tingting long stap iet olsem wanpela teritori blong America.
Dispela kivung i bin bungim ol memba blong ol lotu, ol mama, ol yut na lapun blong tok long ino ken sanisim ol wokbung blong kantri wantaim America.
Ol i tok Ameican Samoa i gat gutpela laif long wanem em i hap blong America.
Cuba long wik ikam.
Mr Reith i tok Indonesia, East Timor, Solomon Islands na Papua New Guinea i wok long bungim ol bikpela heve iet.
Em i tok dispela i sanisim wok sekuriti blong Australia insait long rijon insait long dispela 20 yar ikam.
Australia bai igo pas long ol nupela teknologi mo long ol kantri blong Asia na Pacific.
Mr Reith i tok Australia ino ken stap isi nau long paitim boros na tok em i bikpela na strongpela insait long rijon.
Planti pipol tru bilong Australia i tok oli givim pinis moni oa taim long ol ovasis eid ejensi insait long dispela 12 mun i pinisDespela toktok istap insait long ripot bilong wanpela wok painim bilong eid ejensi bilong Australia gavman, AusAid na Australian Council for Overseas Aid.
Niusman Graeme Dobell i tok, despela wok painim i bilong skelim tingting bilong ol pipol ol i bin givim halvim long 1998 i kam inap nau.
Sampela pipol bilong Australia i tok, em i no gutpela long lukim mak bilong eid progrem i pundaun lusim 12 pesent igo daun long 9 pesent.
Halvim bilong ovasis eid i bin go antap long 1-pesent i kam long 85 pesent nau.
Foren Minista bilong Australia, Alexander Downer i tok bikpela hap bilong ol pipol bilong Australia i sapotim strong eid progrem bilong gavman, em i bin kos long 16-handret milian dola despela fainensal yar.
Australia i gat inap ol samting bilong halvim narapela.
Foren Afes mausman blong Leba Pati Oposisen long Australia, Laurie Brereton, i wok long miting nau wantaim ol biknem lida blong Indonesia long Jakarta, blong toksave long laik blong Leba Pati long wokim ol nupela wokbung namel long tupela kantri.
South East Asia niusmeri Ginny Stein, i tok Mr Brereton i tok, wokbung namel long Australia na Indonesia bai gohet long bungim ol kain kain heve.
Tede long moning Mr Brereton i bin miting wantaim Indonesia President Abudrrahman Wahid, na oli rereim pinis ol narapela miting wantaim ol biknem minista, wantaim tu Deputi Praim Minista Megawati Sukarnoputri na Foren Minista, Alwi Shihab.
Mr Brereton i tok em i bin kirapim toktok long wari blong Australia long painim wanpela gutpela wei blong stretim ol heve long Indonesia we sampela provins i laik bruk lusim kantri olsem long Aceh na Papua em oli save kolim tu long Irian Jaya.
Em i tok wei blong Indonesia long stretim ol dispela heve long strong blong ami bai kamapim ol bikpela bagarap moa.
Taim em i tok Leba Pati bai gohet long toktok long ol wari long East Timor.
China ino mekim bikpela toktok tumas long wok blong America long tok klia gut moa long nupela difens progrem blong en blong lukautim em yet.
Byrne i tok, wanpela man husat i makim President George W Bush i bin tok, tupela kantri wantaim i gat klia tasol narakain tingting long dispela kain difens progrem.
Asistant sekretri blong stet, James Kelly, i bin mekim wanpela toktok bihainim lukluk raun blong em long China, we em i bin bungim General Sha Zukang, man husat i save toktok long ol difens wok blong China.
Em i tok China na America i gat yet ol narakain tingting long dispela kain difens progrem oli kolim NMD, tasol i no mekim moa toktok long hau China i lukim lukluk raun blong em long hap.
Tasol, insait long wanpela miting long nait, wanpela foren ministri ofisal i bin tok tingting blong America long wokim dispela kain difens progrem bai bagarapim samting oli kolim strategic balance insait long Asia rijen na i nap kirapim nupela resis blong wokim ol samting wankain progrem blong pait.
Wokbung namel long China na America i no bin gutpela tumas long dispela taim, stat long taim ol Chinese i bin fosim wanpela spai balus blong America i go daun na i stap yet long graun blong China i stap.
Oli stretim gut yet ol toktok long dispela spai balus.
Dispela kot kes i salensim kirap blong caretaker gavman.
Em i tok, dispela gavman i nogat rait aninit long konstitusen blong ronim kantri.
Niusman Sean Dorney i tok sidaun blong kot blong painim aut sapos dispela jas i mas rausim em yet long kes, i bin pinis tede.
Oli bin wok long paitim toktok long en inap long tripela de, tasol ating bai sampela taim i mas lus pastaim long oli ful kes tru i stat.
Taim i wok long lus hariap taim Fiji Citizens Constitutional Forum i wok long traim long fosim President long holim miting blong paliment em oli bin pasim long mun Mas.
Eleksan blong nupela paliment bai kamap insait long tripela mun.
Justice Daniel Fatiaki, husat tupela narapela jas i bin tok i bin tokim olpela president long wei blong kirapim caretaker gavman, i bin tokim ol loia olsem, em bai tokaut long wik bihain sapos em bai rausim em yet long kot kes o nogat.
Insait long toktok blong em igo long kivung blong UN long Brussels, President Tito i tok ol kantri olsem Kiribati, Solomon Ailans, Samoa, Tuvalu na Vanuatu i nidim bikpela wok-moni long stretim sidaun long ples, bihain long ol iken resis long wok bisnis wantaim ol arapela kantri blong wol.
Tasol, em i tok-lukaut, olsem, maski dispela ol kantri i kisim bikpela halvim, ol bai stap iet olsem, ol liklik ailan gaman na kantri.
Tito igivim wanpela tok piska olsem yu mas lainim man long painim pis na ino long givim em pis.
Ol pipol insait long kivung ibin paitim han taim siaman blong Pasifik Ailan Forum i pinisim toktok blongen.
Mak blong ol pikinini i dai nating, na reip long Honiara i go antap!
Polis long Honiara i wari long lukim namba blong ol pikinini i save dai nating insait long kapital.
Tede, Director blong Criminal Investigation Division blong Solomon Islands Polis, Jackson Ofu, i bin tok oli bin painim ken narapela pikinini i dai pinis long Mande.
Polis i tok bebi oli bin painim long Mande, i nambatu long dai insait long eit mun insait long dispela hap yet.
Tupela mun i go pinis oli bin painim wanpela boi, krismas blong en 13, i dai pinis na i stap insait long dispela riva yet.
Mr Ofu i tok polis i laikim moa halvim na toksave i kam long ol pipol long ples klostu long dispela riva we oli painim dai bodi blong dispela tupela pikinini long en.
Na nau yet, statistics department blong polis -- lain i save raitim daun namba blong ol kain kain samting -- i tok mak blong reip tu i go antap long Honiara.
Long dispela yar tasol, pipol i ripotim pinis tripela reip kes.
Ol sinia polis ofisa i tok ol dispela dai bebi na reip i mas hasua blong ol kain bikhet na raskol pasin em i wok long go bikpela long Honiara.
Tupela pipol blong ples i birua blong pait namel long ol rebel na soldia insait long Aceh provins blong Indonesia.
30) haus na ol stua.
Polis i tok ol rebel ibin banisim wanpela sekuriti patrol long saut blong provins.
Wanpela long ol birua, ibin wanpela meri tisa.
Ol lokal pipol long hap i sutim tok long ol polis, tasol polis i tok rebel grup - Free Aceh Movement ibin kukim ol haus na stua.
Vanuatu i girapim pinis bikpela tingting bilong en long ol eria em i laik makim stret insait long ekonomi oa wokmoni blong en.
Vanuatu i tokaut long dispela insait long wanpela ripot blong en olsem wanpela memba blong ol kantri ino kamap gut yet oli kolim - least Despela ripot, em i bin bringim igo long United Nations Conference long Brussels i tok, ekonomi bilong Vanuatu i bin wok long kamap strong ken bihain long mak bilong ol turist bisnis i bin igo antap.
Ripot i tok, Vanuatu i bin wok long kisim gutpela sans oa halavim bihanim ol heve bilong wok politik insait long tupela Pacific ailen kantri klostu long en, em long Fiji na Solomon Islands.
Ol heve insait long despela tupela kantri i mekim na Vanuatu i bin kamap wanpela namel long French Polynesia na sampela hap bilong Cook Islands long lukim mak bilong ol turis bisnis igo antapRipot bilong Vanuatu i tok, bigpela birua istap long han bilong despela kantri nau em long wokbung wantaim.
Ol lida bilong Hasples American Samoa ibin tok klia olsem ol ilaik istap yet olsem wanpela territory bilong America.
Ol inolaikim olgeta tingting bilong oli kisim indpendence na ol itok- United Nations imas inoken pusim ol long wanem kain gavman ol pipol bilong American Samoa imas igat.
Ol hetman bilong ples itok ol gutpela laif ol pipol igat aninit long lukaut bilong America i mekim ol narapela ailen insait long South Pacific i jeles.
Ol itok- ol pipol bilong American Samoa i free na isave igat wankain laif olsem ol narapela pipol bilong America.
Foreign Affairs Departments blong Australia i tok pinis olsem, em ino bin givim oda long go isi long ol ripot long ol militia i bin kilim dai pipal long East Timor.
Captain blong Australia, i bin mekim.
Kapten Plunkett, i bin tokim SBS olsem, taim em i bin stap long East Timor long 1999, oli bin tokim em long go isi long tokaut long namba blong ol pipal ibin dai, em ol militia i sapotim Indonesia i bin kilim ol, wantaim halivim ikam long ami blong Indonesia.
Wanpela toktok ikam long Foreign Affairs Department long Canberra i tok olsem, dispela armi intelligence ofis i tok olsem, ol dispela oda i bin ikam long Foreign Affairs, tasol oli tok, dispela toktok ino tru.
Opposition blong Australia i askim ol politikal lida blong Indonesia long stretim kuik heve long mama loa blong Indonesia na noken usim armi blong stretim dispela heve.
Opposition Foreign Affairs maus-man, Laurie Brereton, i tok, dispela tingting blong Palaman long bringim President Aburrahman Wahid i go long kot, bai kamapim bikpela trabel long politik long kantri.
Aceh nau trabel i wok long kamap long en na Irian Jaya.
Faivpela Russia soldia i dai pinis long ol pait ol rebel i bin kamapim long Chechnya, long checkpoint, ol bunker na kar, taim ol Russian airforce i bin bomim na sut long ol bikpela gun igo long ol haus em oli ting ol rebel i bin wok long stap hait long en antap long ol bus long ol mauden.
Russian military ofisa i tok ol rebel i bin sut long ol gan long ol hap oa area blong ol Rusia, fiftin taim insaet long 24-hawa, na kilim indai wanpela serviceman, na narapela tupela i bin indai bihaen long wanpela remote kontrol mine oa bom i bin pairap long wanpela army truck.
Tupela moa Russia soldia i bin indai na sampela i kisim bagarap taim bom i bin pairap na bagarapim tank blong ol autsaet long Naurskaya vilis.
Long dispela taim, ol Russia balus i wok long bomim gut tru ol mautain distrik igo long southern Chechnya tede, na sut long bus long ol gan long tripela distrik we ol rebel i gat ol base.
George Speight i bin kamap ken long kot tete, long prison island blong Nukulau.
Dispela inquiri bai stat long namba 29 dei blong mun May, na oli ting long ron igo inap long sampela mun.
Wanpela polisman blong Indonesia insait long West Papua i tok em ibin kuik-taim stopim trabel insait long Provins long igo bikpela.
West Papua pipol ibin bagarapim wanpela polis stesin long mun Desemba las yar.
Insait long dispela taim, ol ibin kilim tupela polis ofisa taim ol man wantaim supia na bunaro igo insait long polis stesin klostu long biktaun, Jayapura.
Superintendant Daud Sihombing blong distrik polis, i tok sapos ol INO bin kuik-taim stopim ol man long dispela taim, dispela hap klostu ibin kamap olsem ol trabel long Central Kamantan.
Em ibin mekim dispela ol toktok long ol trabel long Sampit siti long Kalimantan, we ol as-ples Dayak pipol ibin kilim mo long 400 pipol blong Madura Ailan, husait nau i stap long Central Kalimantan.
Ol despela Palestinian polisman i bin stap wok long wanpela outpost klostu long Ramallah, wanpela city long West bank taim ol Israel soldia i bin kilim ol long moning long Mande.
Namba-sikis Palestinian polisman, husat ino bin indai long despela pait, i bin tok ol iasrael soldia i bin open-paia long ol nating, oli no bin mekim wanpela samting blong mekim ol Isarael soldia i belkaskas.
Israel i tok ol soldia blongen i bin wok long painim ol memba blong wanpela top Palestinian Security unit, Force17, oli kolim, em oli sutim tok long ol long stap insaet long ol pait igo long ol Israel target.
Israel Foreign Minista, Shimon Peres i tok em i sori tru long indai blong ol despela Palestiain plisman.
Ol Nius laen blong israel, i tok ol Israel soldia i bin gat ol rong intelligence infomesin, oa toktok em i tok long ol olsem ol Force 17 ofisa i bin wok long usim despela Palestinian polis outpost long kamapim pait igo long Israel.
Governor blong Commonwealth blong Northern Marianas, Pedro P Tenorio i autim pinis wari blongem long niupela plan blong wanpela American senator long em i wok long gohet long toktok blong kamapim wanpela loa em bai karamapim ol ailan long bihaenim immigration loa blong Amerika.
Governor Tenorio i tok em inogat plan nau long go long Washington blong stap long ol niupela raon long toktok wantaem ol memba blong congress tasol, em i holim hope olsem ol kain lobby Commonwealth i wok long mekim bai kamapim kaikai.
Despela Amerikan Senator blong Alaska, i tokaut pinis long ol plan long US Senate Energy na natural Resources Komiti long vot na sapotim despela loa em i poutim igo long ol.
Despela bill i gat special provision em bai i givim taim long oli pinisim isi isi despela cnmi guest worker program bai federal loa blong America i long immigration i ken kam in.
Ol Environment minista blong tripela-ten-memba kantri blong organisation for economic Cooperation na development i bin holim miting pinis long Paris blong traim na kamapim wanpela plan blong environment em olgeta kantri long wol bai i ken wok bihaenim.
Ol kantri i bin stap long despela wanpela de miting, i tok oli ting bai azenda i lukluk o wok blongen long daonim ol heve long economic growth long environment long despela tenpela yiar i kam.
Em i bin gat tingting lsem bai despela miting i strongim Amerika long long glasim gut ken tingting blongen long em i bin lusim despela Kyoto pact blong daonim global warming gas emissions.
Tasol, ol ofisa nau i wok long toktok tasol long bai oli tkaut long wanpela bikpela toktok oa communique long pjnis blong miting.
Ol anylaist i tok despela comminque bai i strongim tok long planti long ol oeCD memba kantri long givim tokoraet blong ol na sainim despela Kyoto Protocol na maski nau long tokim ol oeCD memba kantri long bihaenim agreement oa despela treaty long environment.
Long Papua New Guinea oli givim mak pinis long tupela nupela cabinet minista, bihain long pinis blong coalition agrimen namel long tupela bikpela pati blong kantri.
People Democratic Movement lida na Prime Minister, Sir Mekere bihain long pati blong em yet ibin strongim em long gohet wantaim dispela tingting.
Oli bin rausim Foreign Minister na Mining Minister, em tupela wantaim oli memba long National Alliance, tasol oli no bin rausim National Alliance memba blong Palaman, Moi Avei, husat i holim wok blong Bougainville Affairs, bihain long em i bin lusim Pati.
Bai oli stretim pinis ol heve bilong wara saplai bilong ol pipol insait long bigtaun bilong Solomon ailen- Honiara long pinis bilong depsela yar.
Dorothy Wickham ripot olsem- Solomon ailen water authority itok- taim oli putim ol niupela wara pamp- wara saplai bai kamap orait ken.
Samting olsem 80 percent bilong Honiara ino bin igat wara- stat long taim ol lain militants bilong Guadalcanal ibin igo putim dynamite na bagarapim wara saplai bilong taun bihainim ol paitkros insait long Guadalcanal.
Insait long wanpela bung long despela hap wara saplai isave istap longen aste- ol papa bilong graun long hap ibin tok- oli hamamas olsem oli stretim pinis depsela heve- we ol narapela pipol iken kisim halavim longen.
Lain European Comission i ibin rerem moni bilong despela wok bilong baim tupela niupela pamp- em ol mino putim yet longen- na oli ting pipol long taun stat usim wara pastaim long krismas.
Megawati na i tok, oli no nidim em moa insait long cabinet na sutim tok long em olsem, ino sanap strong long wok blong em.
Tasol Democratic Pati of Strugle blong Megawati ino tok oraet long dispela askim na i tok, President igat heve.
Presdient Wahid long ol tokwin long korapsen, bai mekim tingting long namba 30 dei blong mun May, sapos bai oli askim long holim wanpela spesel kivung.
Indonesia inap klostu wanpela yiar.
Sampela travel agents bilong ol narapela kantri ibin igo bung insait long Fiji bilong Bula Fiji tourism exchange exposition or show.
Samting olsem 118 ol lokol na regional tour operator iwok long showim wanem ol samting ol isave oferim igo long 135 ol overseas buyers na travel wholsalers- olsem ol mausmasun bilong bilong Europe, America- Canada- Australia New Zealand na Japan.
Praim minista Laisenia Qarase itok- despela beckim i soim strongpela sain olsem ol tourist bai igo insait long long Fiji bihain long tourist bisnis ibin igo bagarap bihainim ol heve bilong wok politik long yar igo pinis.
Emi tokaut olsem balus kampani bilong Fiji- Air Fiji iwok long lusim 90-million Australia dolla bilong grisim ol tourist bilong ol narapela kantri long igo long Fiji- na em bai sukurim ron bilong ol balus bilongen igo long Los Angeles stat long mun bihain.
Solomon ailen ibin askim strong ol kantri na international community long luksave olsem em ibin wok long bungim bigpela heve long moni inap long tupela yar.
Em itok tokim despela confrence olsem - ol rot nau bai inoken isi long Solomon ailen long bihainim- tasol bigpela samting nau em long holim ol peace toktok- na bihain loongen ol samting bai oarit.
Ol army ofisa blong Turkey i tok ino bin nap long kontrolim oa despela balus, wanpela Csa Cn-235, balus taim em i stap antap long 17-tausan feet altitude.
Oli tok despela balus i bin wok long karim ol special forces commando soldia, em nos blongen i bin go daon long graon na pundaon.
World health Orgnisation i tok mak blong sik tomato oa leprosy log wol, au i stap dan long moa long 90-percent, na despela i bihaenim stret plan oli bin makim tenpela yiar igo pinis.
Despela organisation i tok gutpela wok oa progress long pait long pinisim despela sik i akmap gut long wanem nau oli save painim aut kwik long despela sik long pipal na oli save kisim marsin na tu ol pipal i gat despela sik ino save peim marasin log ol kain community em bikpela heve i save stap namel long ol.
Em i tok long despela fitin yiar igo pinis, 11-million pipal i bin kisim marasin na sik leprosy long ol i bin pinis, na em i bin gutpela long gutpela marasin oli bin save kisim na em i save stopim despela sik long kalap nambaut long pipal na tu kamapim disability long bodi blong pipal.
Tasol WHO i tok, long sikispela kantri, despela sik i stap yet, long Brazil, India, Madagscar, Mozambique, Myanmar na Nepall, taol em i tok despela sikispela kantri i gat ol program blong ol i stap long kontrolim leprosy long kalabaut namaut long pipal.
French Polynesia, long pinis bilong dispela mun.
Ol ibin askim faivpela top dokta bilong Pacific long stap tu long dispela bung, bihain long gavman bilong French Polynesia ibin tok strong long sampela dokta bilong rijon i mas stap tu long dispela miting.
Fiji na Wallis and Futuna.
Dispela semina bai toktok long ol sik na heve we acute rheumatic fever i save kamapim long heart oa leva, na bai stat long Mei 28 na go het inap long tripela dei.
Ripot i tok olsem, wanpela balus i wok long karim Trenspot Minista bilong Iran, ibin kres long northern Iran na kilim olgeta pipol ibin stap insait long en.
Ol atoreti bilong dispela rijon i tok, dispela balus ibin wok long karim 29 pasindia na kru, wantaim Trenspot Minista Rahman Dadman na sikispela memba bilong Palamen.
Gorgan i stap kolostu long Caspian Sea.
New Zealand Dennis Marshall long kamap nupela Sekreteri Generel bilong Komonwelt Palamentri Assosiesin.
Mr Marshall ibin stap Minista bilong Conservation bilong New Zealand long 1990 igo inap long 1996, na ol ibin nominetim em bilong dispela wok, long miting bilong CPA Eksekativ Komiti long Barbados, long stat bilong dispela mun.
Bai ol i putim dispela nominesin long CPA Generel Assembli i tok-orait long en, long miting bilong en insait long Canberra long mun Septemba, long taim oli holim namba 47 Komonwelt Palamentri Confrens.
Praim Minista bilong Fiji i tok, diriman bilong em bilong bungim olgeta asples Fiji pipol aninit long wanpela pati tasol pastaim long eleksin i kamap long mun Ogas, ino karim kaikai.
Niusman Sean Dorney i ripot olsem Laisenia Qaraise i tok, nupela pati i wok long kisim strongpela sapot, na bai kamap olsem wanpela long ol strongpela pati insait long nupela palamen.
Igat samting olsem 20 asples Fijian politikal pati i stap nau long kantri.
Fiji pati bai bungwantaim.
Em i tok, em i stat toktok pinis wantaim wanpela Indian-Fijian Pati long oli wok-bung, bihain long dispela eleksin.
Em ibin mekim dispela toktok bihain long ol soldia bilong Israel na ol Palestine ganman ibin pait long gan long sauten Gaza Strip, na foapela Palestine pipol ibin kisim bagarap long en.
Nau yet, ami bilong Israel i tok olsem, em i wok long muv igo insait long wanpela eria em ol Palestine i kontrolim long Gaza Strip na bai stap long hap inap long sampela taim, long wanem em i wari long sekuriti long hap.
Israel ibin muv igo insait long wanpela Palestine eria long Gaza Strip na tok olsem, ating bai em i stap long hap inap long sampela wik oa sampela mun, em ibin kisim strongpela toktok-koros ikam long America, na kwiktaim tru em i lusim dispela eria.
Palestine ganman i save usim long hait, na i tok, em bai stap long hap igo inap long wanem taim em i pilim olsem olgeta samting i orait.
Ol dispela bilding i stap sampela mita insait long territori bilong ol Palestine na Israel i tok, dispela samting em i mekim, i bilong wuas long em yet.
Tasol, i luk olsem dispela kain pasin bai mekim ol Palestine i bel-kaskas, long wanem ol i pilim olsem Israel i laik soim-aut strong bilong militeri bilong en.
America i tokaut ken long bikpela laik blong en bai Commonwealth Ports Authority, oa CPA blong Northern Marianas i i lukautim na wuas gut long ol basis oa bris blong ol bikpela sip.
Eksekiutif Darekta blong Ports Authority, Carlos Salas, i tok CPA i save putim Marianas long air na sea ports long Alert Level-3, blong blokim ol kain pipol husat oli ting i gat narakain tingting blong go insait, na tu blong wuas long ol kain kako em pipol i laik bringim i go insait blong mekim ol kain terrorist pasin.
Long wik i pinis, American gavman i bin tokim ol narapela state, teritori na kantri we ol American sitijen i save stap, long wuas gut, long wanem oli bin painim aut olsem, Islamic raskol grup blong man nem blong en, Osama Bin Laden, i i redi long kamapim ol terrorist wok.
Lain Oposisen long Australia i wok long tokim pipol long lukaut long wanem bajet tede nait bai kamaut wantaim sampela samting blong switim nek blong ol.
Tresara Peter Costello i wok long tokaut nau long namba sikis bajet blong em.
Pastaim long em i tokaut long bajet, Mr Costello i bin tok dispela bajet i blong tilim aut ol gutpela kaikai em i kamap long gutpela menisment blong gavman long ekonomi.
Mr Costello i tok gavman bai katim kampani takis long 5-bilian dola.
Tingting blong Tresara long switim tingting long ol lapun blong Australia, i mekim ol memba blong koalisen i hamamas.
Youth Action na Policy Association i tok ol yangpela pipol i laikim bikpela halvim moa, na i askim gavman long apim mak blong yut alauens pei.
Na National Farmers Federation i laikim gavman long skelim moa moni blong halvim ol fama long rural eria.
Despela maining kampani em long Gold Ridge main insait long Solomon ailen- we wanpela kampain bilong Australia isave wok long ibin lusim despela hap- bihainim ol paitkros long ol wok politic long mun June igo pinis.
Delta i papa long Rose Maining- ibin kisim despela moni i karamapim mak bilong moni oli isure longen long despela taim ol bilong trabel.
Nau ibin igat ol toktok ikamap pinis namel long Solomon ailen gavman na ol papa bilong graun long Gold Ridge bilong opim ken despela main.
Mahendra Chaudhry, igat moa sapot yet, winim Dokta Baba ibin fomim wanpela pati bilong em yet bihain long em ino bin inap long wanbel wantaim Mr Chaudhry long sampela heve.
Dispela bruk insait long Labour Pati bai luk olsem dispela pati em Chaudhry i lidim, i pudaun pinis, tasol ol saveman bilong politik i tok olsem sapot bilong olpela Labour Pati i stap strong yet.
Ol i tok, Labour Pati bilong Mr Chaudhry em i best organised political Ol i tok, dispela sapot, wantaim sapot bilong Mr Chaudhry long ol suga-ken eria bilong Fiji, i gutpela na halivim gut Labour Pati.
Ol dispela saveman i tok, Dokta Baba ino strongpela politisen.
Mr Qarase i save soim-aut politikal strong bilong em long ol pablik bung na miting, we em i save givim moni bilong ol kommuniti projek.
Ol ino save sapos Dokta Baba bai kisim wankain sapot long ol pipol, olsem ol ibin givim bipo long Mr Chaudhry.
Ol i ting olsem Dokta Baba bai launch-im breakaway Labour Pati faction bilong em kolostu.
Bihainim ol toktok ikam long Justice na Human Rights Minister- han bilongen.
Jakarta Post Nius Pepa ibin bihainim toktok bilong Mr.
Wahid long tok olsem - kot aiting bai pusim lower haus bilong parlimen long lusim tupela censure motions igo long president long wanem- taim igat ol narakain tingting long ol samting bilong lo namel long president long parlimen- supreme kot imas igo insait na givim aut tingting long despela heve igat ol narakain tingting longen.
Lopa itok- kain tingting olsem iken stretim ol tingting heve long kain samting bilong lo em tupela sait igat ol narakain tingting longen, bigpele tru long kain heve olsem- we ol bel heve iwok long igo nogut namel long president na parlimen.
Oli makim taim bilong lower haus long bung bihain long wanpela wik bilong skelim tingting long saopos ol iken askim long wanpela special kivung bilong National Assembly- we em igat pawa long rausim pawa long han bilong president.
Ol tingting wari iwok long kamap bigpela long wanem mak bilong ol yangpela pipol istap insait long pasin pamuk long ol street bilong bigtaun bilong Fiji-Suva iwok long long kamap bigpela moa.
Crime Stopers Coodinator-Sergeant Kolinio Vunaki itok- organisation ibin painim olsem planti bilong ol yangpela ibin lusim haus or ples bilong ol na igo insait long ol stret long city longen wanem ol lain famili or wanlain bilong ol ibin save pamukim ol na ino save lukautim ol gut.
73) ol pikinini- namel long 7- na 16 krismas ibin wok long raun long ol street bilong Suva.
109) long despela yar.
Sergeant Vunaki itok- despela wok painim bilong bilong Crime stoper ibin namba wan wokpainim long ol street kids na pasin pamuk namel long ol yangpela lain insait long Suva.
Indonesia militari komanda i bin wok long rausim planti tokwin tede olsem, President Abdurrahman Wahid, husat i wok long bungim ol kain heve, klostu bai rausim ol top militari komanda.
Komanda blong TNI, Adisut-jip-to Widodo, i bin tok ol tokwin nau i wok long raun olsem president bai senisim ol top TNI ofisal ino tru, na inap long mekim ol soldia i seksek na poret.
Stat long wiken ikam inap nau, ol politikal grup i bin wok long lusim President Wahid moa na moa yet, taim ol tokwin i kamap olsem, em i tingting long rausim ol sinia militari ofisa husat ino sapotim wanpela tingting blong pasim paliment.
Mr Wahid i save tok, em ino tru olsem em i wok long askim militari long sapotim tingting blong em long pasim paliment, we majoriti oa bikpela lain memba i wok long traim long rausim na kotim em.
Siaman bilong wanpela intanesenel komisin long Middle East, ibin tok long Israel na ol Palestine i mas pinisim ol trabel na pait em i go het inap long planti mun nau.
540 pipol i dai pinis long en bihain long ol Palestine ibin statim ol pait long mun Septemba long yar igo pinis, ibin kamap bikpela moa.
Ol ibin kirapim dispela komisin olsem hap bilong ceasefire em America ibin rediim long mun Oktoba na ino bin karim kaikai.
Dispela komisin ibin tokim tupela sait long wokim sampela samting long pasim ol pait na ol pei-bek em i go het inap long eitpela mun.
Praim Minista nau, ibin mekim igo long Temple Mount long Jerusalem long Septemba 28, ino bin statim ol trabel i wok long kamap nau, tasol i tok, Mr Sharon ino bin makim gutpela taim bilong wokim dispela lukluk-raun na ibin mekim dispela wokabaut long bikhet pasin.
Muslim, ibin statim ol dispela trabel, na Israel ibin sutim tok long ol Palestine long giaman-usim dispela lukluk-raun olsem risen bilong kamapim pait.
Dispela UN komiti i save bung wanwan taim long wanwan yar.
Mr Wamytan i go pas long wanpela deligesin em ol man i makim Gavman i stap insait long en, wantaim tu hetman blong agrikalsa na fisheries dipatment, Maurice Ponga, husat i kam long RPCR pati -- lain ino save laikim indipendens.
Miting long Cuba bai kisim tripela de na bai kamap long Havana dispela wik.
Mr Wamytan, lida blong RPCR Jacues Lafleur na French Praim Minista Lionel Jospin i bin sainim dispela tok-orait oa Accord long 1998.
Dispela Accord i blong rereim rot blong greater autonomy long New Caledonia, na wok blong muvim ol paua isi isi lusim han blong France igo long teritori.
Samoa long wanpela femili bilong China.
Konsul Generel na ofis bilong em long Hong Kong.
Air New Zealand-Ansett Australia ibin tok.
Tommey ibin tok bai oli kamapim tingting blong kamapim wanpela balus kampani em pei blong baim tiket bai liklik inap taim oli save gut long ol plan blong ol arapela balus kampani.
Long Papua New Guinea, oli rausim pinis deputi lida blong Oposisen long paliment.
Niusman Ritchard Dinnen i ripot olsem, tingting blong rausim em i bihainim taim we oli bin kotim em long mekim ol pasin nogut taim em i holim wok long paliment.
Long mun i pinis, Papua New Guinea Leadership Tribunal i bin painim Peter Peipul i guilty - oa i bin rong long mekim pasin nogut.
Ol sas oli bin sasim Mr Peipul long en, i bihainim tingting blong em long makim brata blong en i go wok long pablik sevis taim Mr Peipul i bin minista blong pablik sevis.
Leadership Tribunal i bin givim tingting blong en olsem, Mr Peipul i mas lusim sia blong en long paliment.
Bihain, dispela tingting blong Tribunal i bin go long gavana general, tasol taim oli no mekim wanpela samting kwik long en, tingting wari i bin kam long PNG ombudsman komisin na solisita general.
Gavana general ofis i tok klia olsem, oli givim pinis ofisal toksave blong rausim Mr Peipul na nau em ino moa memba blong paliment.
Greame Campbell i resis olsem kendideit blong Senate.
Lida blong One Nation ibin korosim Mr.
Campbell ibin tok dispela pasin blong Ms.
Hanson ino gutpela na nogut na dispela inap stopim em long oli makim em long seat blong senate long Western Australia.
Emi tok tingting blong Ms.
America em Presiden George W Bush i sapotim, bai brukim tok-orait bilong 1972 oli kolim Anti-Ballistic Missile Treaty, we i tambu long ol dispela kain defensive shields.
Gavman bilong America i tok, em bai go het wantaim dispela plen bilong wokim wanpela missile shield, long wanem America inap long bungim heve long sekuriti bilong en ikam long ol bikhet kantri olsem North Korea, Libya na Iran.
Tasol, Generel Manilov i tok olsem, ol i nidim ol wokbung namel long ol kantri long wold long pasim ol nupela kain heve i kamap, nogut ol bikhet kantri i stat long sut-nabaut long ol roket-bom.
Em ibin mekim dispela toktok long wankain taim Presiden Vladimir Putin ibin daunim liklik ol toktok koros bilong em long dispela plen bilong America, na i luksave long nid bilong pasim ol trabel na heve i kamap long sekuriti long wold.
Alliance for Change, i tok dispela tripela pati i kirapim pinis wanpela komiti.
Francis Billy Hilly, i bin statim wok blong en tede.
Dispela komiti i wok long askim pipol nau long putim aplikesin blong ol blong kamap ol kendidet.
Namel long ol samting komiti i laikim long kendidet em long oli mas givim lista blong ol referee na plen blong ol elektoret blong ol wanwan.
Dispela nupela grup i askim ol elektotret, long sapotim ol gutpela lida husat i ken mekim gutpela wok blong kamapim stability oa gutpela wok blong nesanel paliment, na halvim paliment long kirapim ol gutpela wok divelopmen em bai lukluk i gohet.
Dispela tripela pati i no yet tokaut long wanem nem bai oli givim long nupela grup blong ol.
Epril ikam inap nau, na salim ol liklik hap-hap bilong en igo bek long America.
Em i tok, America ibin putim wanpela tingting bilong brukim-brukim dispela balus na kisim igo bek long America, na ol atoreti insait long Beijing i wanbel long dispela tingting bilong ol.
China ibin bam antap long skai, long eria bilong China.
China ibin holim-kalabusim 24 kru-memba bilong dispela balus inap long 11-pela dei, bihain long dispela birua, na bihain, em ibin larim ol igo bek long America.
Sande olsem, ating bai i brukim-brukim dispela balus na muvim-aut ol liklik hap-hap bilong en insait long ol bokis igo bek long America.
Carl Gutierres, ibin strongim ol giris-toktok bilong em bilong winim tingting bilong Pentagon bilong America long developim na mekim dispela territori i kamap olsem wanpela bikpela militeri bes insait long Pasifik.
Ofis bilong Gavana i tok, Mr Gutierrez ibin statim wanpela bikpela wok long Guam yet na insait long ol arapela kantri, long apim nem bilong Guam na soim America olsem dispela territori i gutpela bilong militeri na ekonomi bilong America.
Hap bilong dispela plen, em i bilong kirapim tingting bilong ol pipol wantaim ol letters to the editor em ol i salim igo long ol bikpela nesenel nius grup.
Em ibin toktok long wanpela stadi bilong Rand Institute ino longtaim igo pinis, em ibin tok olsem Guam em i wanpela bikpela na gutpela ples bilong putim nevi na airfos insait long rijon, long wanem strategic Namel long ol recommendations oa tingting i stap insait long dispela stadi bilong Rand Institute, em long muvim ol Marines i stap nau long Okinawa igo long Guam, muvim wanpela fighter squadron igo long Guam na salim ol long-range balus olsem ol spai balus na ol bombers, igo long dispela territori.
Indonesia olsem biris bilong kalap igo long Australia na ol arapela kantri, stat long yar igo pinis.
558 ovasis pipol ibin go insait nating long Indonesia, stat long yar igo pinis, long traim igo long nambatri kantri.
Somalia na Bahrain.
UN High Commissioner for Refugees long salim ol igo long nambatri kantri.
Makasaar, long South Sulawesi, long Mei 16.
Ol dispela pipol ibin tok, wanwan long ol ibin peim wan-tausen American Dola igo long ol organisers long ol bot iken karim ol long Bau Bau long southeast Sulawesi igo long Australia.
North Sumatra, taim ol ibin laik go long Australia.
Gavman bilong New Zealand ibin autim pinis baset bilong en bilong dispela yar, na insait long en, emi traim long statim ol bikpela senis long ekonomi, em i sanap long agrikalsa oa wok-didiman.
Finans Minista Michael Cullen ibin tokaut long sampela nupela moni bilong ol eria i save hangre tru long moni, olsem welfare, helt na edukesin.
Em ino bin kamapim ol nupela takis na ino bin givimaut ol nupela tax eleksin.
Praim Minista Helen Clark i tok, dispela bajet ibin givim priority tingting long investim moni long wok bilong senisim gut ekonomi bilong kantri, na long wankain taim, stretim ol bikpela heve long sidaun na laif bilong pipol.
Opposisen lida Jenny Shipley i tok, dispela bajet ino luk gut, em inogat pes bilong en na inogat vision long en, na i tok, inogat wanpela samting i stap long dispela bajet, em bai inap long strongim na mekim ekonomi bilong New Zealand i gro.
Insait long dispela trabal oli bin kilim tupela wokman blong hotel.
Samal ailan, bihain long oli pulim nating wanpela bot blong narapela man, tasol oli ting oli wok yet long holim foapela lokal man.
Ol ganman i bin kilim idai tupela wokman blong dispela holida ples na oli bagarapim tripela narapela taim oli sut long ol hanbom long roket na ol otometik raifol long Tunde nait.
Trabal ia, em i bin bagarapim tu sampela moto bot na ol jet ski, i bin kamapim bel poret olsem, Abu Sayyaf rebel grup i mas laik kirap bek ken bihain long taim ol militari i bin wok long paitim ol long beis blong ol antap long Jolo ailan long yar i go pinis.
Tasol wanpela militari mausman i tok wok blong nevi agensim Abu Sayyaf i stap yet.
Oli tok, rebel grup ia istap longwe tumas na ating ol ino mekim dispela trabal.
Abu Sayyaf, wanpela liklik lain Islamic indipendens faita, i bin mekim nem blong en i bikpela long yar i go pinis taim oli bin kidnep long sampela pipol blong narapela kantri na kalabusim ol long bus, tasol bihain oli bin askim kantri blong ol dispela pipol long peim ol moni bai oli lusim ol.
Oli bin pulim planti pipol blong narapela kantri long wanpela holide ples long Malaysia long Sabah state na karim ol igo long Jolo.
16) gan long wanpela polis stesin long Brisbane long Queensland State bilong Australia.
Australia Federal polis, na long dispela taim, ol i wok long galasim na lukluk long olgeta kain rot long hau dispela heve ibin kamap.
Republic of China long pinis bilong dispela wik.
Wanpela strongpela delegesin bilong politik, tred na kalsa bai go wantaim Sir Mekere long dispela wokabaut bilong em.
Republic of China ibin strongim ol wok-halivim na tred wantaim PNG.
Gavana blong Central Bank long Solomon Islands, Rick Hou, i bilip olsem, kantri blong em i mas lukluk long narapela wei blong ol polisi blong en.
Long toktok blong em taim oli givim aut 2000 Annual Report blong bank, Mr Hou i tok olsem i tru i bin gat sampela liklik gutpela samting i kamap, tasol em i wari long lukim ekonomi blong Solomons i wok long bungim ol kain kain heve yet.
Mr Hou i tok strong olsem ekonomi blong kantri ino nap kamap gut long wanem oli no stretim yet ol nambawan bikpela trabal tru blong kantri.
Em i tok tok strong olsem, moa beta kantri i statim ken reform agenda blong en, na i tok gavman i mas soim samting i kolim long political will na commitment blong mekim samting.
China long Tibet.
Foran Affairs Dipatmen bilong Australia long Canberra, bai stap long wanpela kaikai long embesi bilong China tete nait long makim namba 50 anniversari long China ibin tekova long Tibet.
Alex Butler bilong Australia Tibet Council i tok, disisen bilong salim wanpela diplomat bilong Australia igo long dispela selebresen, emi wanpela sem-pasin.
Australia bai stap long wanpela bung bilong China bilong makim dispela 50 yar bilong China ibin tekova long Tibet na i bosim yet long dispela taim.
Dipatmen bilong Foran Affairs long Canberra long wanpela bikpela kaikai tumora long nait long embesei bilong China.
Queen Elizabeth the second.
Ol wokman na meri nau iwok long kisim pei blong ol sampela de bihain oa wik taim de blong pei i kamap.
Solomon Ailan long stretim dispela wari long moni blong en.
General Pervez Musharraf, long stap insait long ol toktok long New Delhi, kapital blong India.
Niusman long South Asia, Jonathan Harley i ripot olsem, India i mekim dispela askim tupela dei bihain long India i bin tokaut olsem, em bai noken go het long bihainim dispela tok oraet long pasim pastaim pait ol bin putim kamap sikispela mun igo pinis long Kashmir.
Prime Minister blong India, Atal Behari Vajpayee, i bin tok insait long wanpela pas i bin salim igo long lida blong Pakistan, olsem, ino gat narapela rot moa i stap, tasol oli mas bihainim bel-marimari.
Pakistan i tok pinis olsem, em bai bihainim tasol dispela tingting.
Em bai namba wan taim ol lida blong tupela kantri i bung bihain oli bin pasin wok pren namel long tupela kantri, long tupela yiar igo pinis.
Ol Muslim rebel i stilim wanpela liklik pasindia bot long souther Philipines na holim kalabusim fopela pasindia.
Chief blong Provincial polis i tok Abu Sayyaff rebel i bin ron long faivpela liklik mota bot na raunim dispela ferry oa bot long southern island blong Basilan, long Fode.
Dispela ol gan-men i bin stilim ol samting blong 30 pasindia, na kisim ol igo long Patah island, i stap long south blong Basilan, pastaim long oli bin lusim ol igo, tasol oli bin holim kalabusim fopela long ol i stap.
Em i bin tok, ol wok long holim kalabusim dispela fopela pasindia olsem bai polis ino ken usim gan long ol.
Polis ibin igo insait long dispela kemp pastaim long tulait i bruk tede moning na lukluk long ol dispela pipol em oli laik kamapim trabel.
Lee Teng-hui, bai lukluk raun long America long June.
Pastaim em i bin tingting long mekim dispela lukluk raun long May, tasol em i bin pasim pastaim longwanem, long health blong em.
China i mekim pinis strongpela toktok no laik long dispela lukluk raun blong Lee Teng-Hui.
United Daily News i bin tok, Mr Lee na meri blong em, Tseng Wen-hui bai kisim balus igo long New York long namba 24 dei blong mun June, long stap long seremoni blong wanpela science research center long Cornell Universiti long hona long Mr Lee.
Em i namba tu lukluk raun blong Mr Lee igo long Cornell, na em i bin givim 2.
Em i bin President long dispela taim em i bin lukluk raun igo long Cornell Universiti, long America, na China i bin mekim strongpela toktok long en.
Ginny Stein i ripot olsem, president i bin tokaut long dispela insait long wanpela miting wantaim ol nius lain, sampela dei bipo long kivung blong palaman, long mekim tingting long bihain taim blong em.
Aste President Abdurrahman Wahid i bin givim ofa long sharim pawa wantaim namba tu blong em, Megawati Sukarnopurti.
Em i bin traim long mekim dispela olsem bai palaman i ken sanisim tingting na noken kisim em igo long kot, tasol Megawati Tete em i bin tokaut olsem, em i gat sapot ikam long Golkar Pati husat ibin ronim gavman bipo long Indonesia na sampela militari memba insait long palaman.
Lower House blong Indonesia bai vot long wik bihain long tingting sapos oli ken bringim president igo long kot.
Ol tokman long haus ov Representitive na Senate ibin kamapim wanpela bikpela tingting em bai daunim ol takis Federal gavaman isave kisim inap moa long wan-point tri Trillion dolla long moa long 11-yar.
Dispela tok orait blong Repabliken na Demokrats ibin larim dispela bikpela tingting blong President George W.
Bush ibin promis pastaim long eleksen blong em long katim takis long igo hed.
Bot blong International Peace Monitoring Grup, em Australia i go pas long ol, i lus pinis long Solomon Islands.
Oli bin ting pastaim olsem, oli bin stilim dispela bot.
Em i bin go bek long Veranaaso long Fode nait, bihain long em i bin karim wanpela grup em wanpela long ol co-chairman blong peace monitoring council, Paul Tobua i bin pas long ol.
Mr Tobua i spika tu blong Solomon Islands Palaman.
Tasol oli no bin painim dispela bot long aste moning.
Samting olsem 19 pipol, wantaim wanpela polisman, ibin dai long ol nupela pait namel long ol gavman soldia na ol rebel long Aceh provins bilong Indonesia.
Em itok, ol ibin kilim moa long wanpela sekuriti ofisa insait long ol dispela pait, tasol em ino bin givimaut namba bilong ol dispela ofisa ol ibin kilim.
Ol dispela rebel i tok, polis ibin kilim tupela sivilien, taim ol i patrol na sekim wanpela viles insait long Central Aceh.
Minista blong Jastis na Kastoms long Australia, Senator Chris Ellison, i sakim pinism ol toktok pipol i sutim long wei ol ofisa i bin arestim 22 pipol, husat i bin ronawe long Port Hedland ditensen senta long Western Australia aste.
Oli bin henkaf long 21 man na wanpela meri, olgeta blong Middle East, kisim foto blong ol na bihain karim na lokim ol long South Hedland Police rumgat.
Senator Ellison i tok lokal polis, ol Federal Agents na ol Immigration ofisa husat i bin arestim ol dispela pipol, oli bin mekim wok blong ol gut.
Narapela bom pairap long wanpela kar i bin sekim ken Jerusalem.
Dispela bom pairap i bin kamap 12 aua tasol bihain long taim narapela i bin pairap namel stret long siti.
America i bin go kamap, blong statim lukluk raun blong em na stap long planti miting insait long Jerusalem.
Chris Clark i tok, em i bin laki na nogat man i bin kisim bikpela bagarap tumas long dispela tupela bom.
Nambawan i bin pairap long nait, ino longwe tumas long wanpela haus kaikai na ples blong danis singsing em i bin pulap tru long pipol.
Nambatu i bin pairap long nain kilok long moning insait long ol eria i gat planti stua long en.
Nogat planti pipol tumas i bin go raun long dispela taim long wanem tumora bai oli gat pablik holide.
Polis i tok oli painim pinis sampela moa bom insait long dispela eria na oli banisim pinis bikpela hap namel long siti.
American mausman, William Burns, i bungim Palestine lida Yasser Arafat na Israel Praim Minista Ariel Sharon.
Aussie Rules Football, long International Australian Football Championships bilong Arafura Gems insait long Darwin aste long nait.
Fainal sko bilong dispela gem, Nauru 13 gols, 13 poins -91 na Central Desert Eagles, 5 gols, 5 poins - 35.
Arafura Gems, tasol ol ino bin go long Darwin dispela taim, long wanem Aussie Rules tim ino bin inap long bungim inap moni bilong salim tim ikam long dispela gems.
Philippine otoriti i tok oli lukim pinis ol Muslim ganman husat oli ting oli bin pulim na haitim tupela-ten pipol lusim Palawan holide ples tede.
Tokman blong President Gloria Arroyo i tok militari i gat strongpela bilip olsem ol bai nap kisim bek olgeta pipol ol dispela rebel i bin pulim na haitim.
Oli ting ol dispela ganman i blong Muslim rebel grup, Abu Sayyaf.
Niusman Geoff Thompson i ripot olsem, insait long wanpela reid long Dos Palmas resort oa holide ples antap long Palawan ailan tede moning, ol ganman i bin pulim 20 pipol na ronawe wantaim ol long ol bot.
Oli ting wanpela long dispela 20 pipol i blong America, na oli ting tupela i blong Spain.
Ol narapela i blong Philippines yet.
Dispela i soim olsem, otoriti ino lukim dispela pasin olsem samting blong politik.
Abu Sayav i bin apim nem blong en yet raun long wol long mun Epril long yar i go pinis, taim oli bin reidim wanpela holide ples long Malaysia na kidnepim 21 pipol, planti blong ol blong narapela kantri.
Long stap blong dispela yar, ol rebel i bin lusim wanpela American nem blong Geoffry Shilling, bihain long oli bin kidnepim em tu long wanpela reid.
Long las wik tu ol ganman i bin kilim tupela wokman blong hotel na bagarapim narapela tripela.
Trabal long lidasip blong Indonesia igo bikpela moa yet long wiken taim President Abdurrahman Wahid, husat i wok long bungim pinis ol kain belkros, na ol birua blong em insait long paliment i redi long spesal miting dispela wik.
Representative Council long Sarere, i wanbel olgeta long wok blong soim nogat bilip long President Wahid.
Lower House of Parliament blong Indonesia bai vot long Trinde sapos oli ken gohet moa yet long dispela wok agensim president.
President Wahid i bilip olsem em i gan namba blong sakim dispela wok.
Mama ibin karim Bethany na Alyssa long tripela wik igo pinis, na tupela ibin pas-pas long het bilong tupela.
Sampela-tausen pipol ibin stap long wanpela bikpela bung insait long Darwin long Northern Territory bilong Australia, long makim pinis bilong namba 6 Arafura Gems.
Namel long ol kantri ibin stap long dispela gems, em long Hong Kong, Pakistan, Japan, America, Papua Niugini na Brunei, na East Timor tu ibin stap long dispela Gems nambawan taim.
Northern Territory na i strongim wok-pren bilong en wantaim ol kantri i stap insait long dispela gems.
Em i tok, em i laik lukim ken ol pren-pasin na gutpela tingting i kamap long narapela Arafura Gems long yar 2003.
Africa ibin tok tupela ol bikpela memba blong en em ol sapota blong President Mugabe ibin stilim na paitim ol.
Sally Sara ibin ripot olsem polis nau iwok long mekim wok painim long dispela trabel.
Abedinico Bhebhe oli bin stilim em long wanpela petrol stesin 260kilomita long hap olsem saut west blong bik-taun Harere.
MDC ibin tok Mr.
Bhebhe ibin ronawei bihain long 10-pela ol olpela soldia igat ol ol iron na tamiok ibin paitim em.
Joel Sithole sampela pipol ibin stilim em na paitim em nogut long ples oli kolim long Plumtree klostu long boda blong Botswana.
Sithole nau iwok long kamap orait long haus-sik.
National Lig for Demokrasi ibin holim ol aniveseri miting long hed-kota blong pati long Rangoon blong makim win blong em long general eleksen blong Burma 11-pela yar igo pinis.
3-hundret na nainpela-ten tu l ong dispela 4-hundret na eitpela-ten faive seat palimen.
Rangoon central railway stesin long mun September.
NLD miting ibin kamap long en na ibin pinis gut long tupela aua na nogat trabel ibin kamap long en.
Sydney Pis Prais long luksave long wok blong em long dispela tingting blong bel- isi wantaim ol Aborigine pipol.
Sir William i namba wan man blong Australia long kisim dispela award insait long foapela yar long holim dispela wok na bai oli givim em dispela award long Universiti blong Sydney long mun Novemba.
President blong Indonesia.
Abdurrahman Wahid ibin toktok long kamapim strongpela loa sapos palimen i kamapim tingting blong bringim em igo long kot sampela taim long dispela wik.
Minista, Susilo Bambang Yudhoyono ibin givim tok lukaut olsem strongpela loa em ami bai sapotim bai oli kamapim blong lukautim wanem trabel long kamap.
Wanpela mausman blong America igo long Middle East ibin holim toktok wantaim Praim Minista blong Israel Ariel Sharon long namba wan de blong wokabout blong em long askim strong long pinisim ol pait na trabel em ibin kamap long dispela hap inap nau long eitpela mun.
Palestine ibin kamapim.
Lain blong Israel igo wantaim Praim Minista Sharon long dispela miting em long Foran Minista Shimon Peres na Minista blong defens Binyamin Ben Mr.
Long Solomon Islands, wok blong pulim dispela ten-metre bout ikam bek antap, ibin kisim tupela dei olgeta.
Dispela bout or catamaran, oli save iusim long kar-karim pipol na kago, namel long ol ples, ol Pis Monitaring Grup i stap longen, long Guadalcanal.
Hegarty i tok, ol ino save watfo na dispela bout ibin go-daun long solwara, na tu, salvage team husat ibin pulim bek dispela bout ikam antap, ino bin nap tu long painim sampela kain samting wea iken soim olsem, sampela lain ibin kamapim dispela samting.
Wanpela man blong Australia, husat i stap klostu long pilai giraun i tok, samting olsem wanpela-awa olgeta emi harim pairap blong M-16 gan i pairap.
Tasol polis i tok, inogat pipol i kisim bagarap, bikos, ol ibin sut tasol long givim tok lukaut.
Wanpela long ol siaman blong Solomon Islands Peace Monitoring Council i tok, ol militan long tupela sait long woa, husat i wok long holim yet ol gan, i mas save olsem oli wok long kilim ol divelopmen wok blong kantri.
Sean Dorney i ripot olsem Spika blong Solomon Islands Parliament, Paul Tavua, i bin singaut sore long ol sumatin blong ol High School long traim na toktok wantaim ol brata na kandre blong ol, husat i holim gan yet, long givim ol dispela gan long otoriti.
Paul Tavua i bin wok long go pas long tupela peace monitoring tim em oli go raun long rural eria blong Guadalcanal, blong toktok wantaim planti handret sumatin long Selwyn College, wanpela bikpela boding skul tru blong Anglican sios long Veranaaso long north-west kos blong ailan.
Tavua i tok em i gat yet samting olsem 500 samting blong pait em oli bin usim long pait, ino kam bek yet.
Tavua i bin tokim ol sumatin olsem, ol narapela kantri i tok klia pinis olsem, ol bai no nap putim moni igo long Solomons inap long taim peace turu turu i kamap.
Gavman blong American Samoa i stat painim ol man meri husat i abrusim pinis taim blong ol long stap long kantri.
Wanpela toksave i kam aut long opis blong Attorney General i askim ol pipol blong narapela kantri long toksave long wanem hap oli stap antap long ailan, na stretim wokabaut blong ol lusim ailan wantaim Immigration Office.
Bai oli givim ol taim long kamaut ol yet, na lusim American Samoa ol yet.
Opis blong Atoni General i tok tu olsem, pipol blong narapela kantri husat i nogat raitpela pepa blong stap, na husat ino kam lukim opis ol yet, bai oli painim ol na rausim ol, tambu long ol, kotim ol oa bai oli baim kot.
President blong Australian Medical Association, Kerryn Phelps, bai igo het iet wantaim ol kot peipa igo long Helth Minista Michael Wooldridge.
Dr Phelps i tok em i kisim pinis ol tok-save ikam long ol ol lawyer long em igat rait long kisim em igo kot na em bai inap long winim kot.
Bikpela balus kampani blong Fiji, Air Pacific, i lusim moa long 40-milian Australian dola.
Siaman blong Kampani, Gerald Barrack i tok, moni oli bin lusim dispela yar igo inap long pinis blong mun Mas, i bin igo nogut olketa.
Dispela i bikpela heve tru, long wanem long yar igo pinis, profit oa win moni blong Air Pacific i bin kamap long 30 milian dola.
Air Pacific i wanpela long ol balus husat i bin kamap gut tru, tasol oli wok long bungim heve bihainim pait na trabel blong wok politik, em ku long May, 2000 i bin kamapim.
Planti turis ino raun moa igo long Fiji long wanem, ku i bin mekim na oli wok long pasim ol ron blong balus blong Air Pacific igo long Narita, Tokyo, Wellington na Christchurch long New Zealand na pasim ol ron blong em lusim Suva igo long Sydney na Auckalnd.
Qantas blong Australia i gat 47 pesen share long Air Pacific.
Megistret kot insait long biktaun blong Fiji, Suva, ibin harim olsem ol coup lida ibin plen long bomim ol benk, ol sip long basis na kisim hait president blong kantri.
George Speight na 12-pela long ol sapota blongen i mas sanap long ol sas blong bagarapim gaman.
Fiji long bomim ol stua na ol bot long basis.
Em bai go long kot nau, wanpela yar bihain long em na wanpela lain soldia blong spesal foses i bin go long paliment na rausim demokrasi long Fiji.
Chief Magistrate Sailesi Temo bai go pas long en.
Speight na lain blong em i mas go long Hai Kot oa nogat.
Samting kot i mas painim aut em sapos wanpela tok-orait wantaim militari long Julai 13 blong lusim Speight na ol narapela man oli sasim wantaim em i ken go fri, i bin stret aninit long konstitusen.
Oli bin tokim Speight tu long givim bek ol gan blong militari, tasol gavman i tok em i no bin mekim dispela na long dispela pasin em i bin rausim ken tok-orait bai em i ken go fri.
Oli bin pulim kalabusim em long Julai 26.
Polic bilong Indonesia ibin sut long ol gan igo antap long kilaut bilong givim tok lukaut long planti lain sapota bilong President Abdurrahman Wahid long traim bruk igo insait long parlimen building insait long home province bilongen - insiat long East Japa.
Sampela bilong ol isave was or gadim despela parlimen insait long Surabaya- namba tu bipela city bilong Indonesia itok-sampela lain polis ibin kisim bagarap long ol ston em ol l ibin kamapim protest longen ibin tromweim.
Ol ino klia yet sapos sampela bilong ol despela lain ibin kamapim protest i kisim bagarap or nogat.
Tingting blong em i blong kisim moa moni i kam long America long usim dispela ples blong sutim ol roket i go antap long skai.
Dispela bung blong ol sinia papa-graun bai nambawan bung olsem stat long taim oli bin statim tok-orait wantaim America oli kolim Compact of Free Association.
Oli ting American Embeseda Senko bai bung tu wantaim ol bikpela papa-graun blong Kwajalein antap long Ebeye.
Planti i lukim dispela bung olsem bikpela samting long wanem em i soim olsem oli wok long pulim nau tingting blong ol bikman blong America.
Oli bin harim Mr Senko long tok long mun Jenuari olsem, em i laik toktok wantaim ol lida blong Kwajalein na ol narapela lida blong Marshall Islands raun long kantri.
Vais president blong Chamber, Don Hess i bin tokaut olsem, olgeta man insait long wanpela miting blong Micronesian Sea Grant long Majuro i bin tok shark fishing i brukim loa long kantri blong ol.
Man i lidim dispela pati, interim Praim Minista Laisenia Qarase.
Fiji i kamap strong na gutpela sidaun i kam bek.
Em i ofa long em yet olsem pati blong bungim wantaim ol Fijian husat i bin bruk nambaut long politik.
Fijian ino hamamas long dispela mama-loa.
S-D-L i ting em i ken winim bikpela namba long eleksan na em i ken kirapim nupela gavman.
Pati i tok tu olsem, em i nogat rul blong tambu long ol narapela skin kala long kamap memba.
Planti hundret ol fishing bot i stap pas pas iet long ol bris long New Zealand long wanem ol i bin miksim karangi bensin na dispela i wok long bagarapim planti ensin na i mekim ol ensin ino sef long go aut.
Ripot i tok tu olsem, ol pipol i ronim ol bikpela lori i wok long bungim wankain heve.
Mr Jones i tok planti lokal tuna bot i wok long stap pas pas long ol basis i stap.
New Zealand Refining Company nau i tok oli mas sanisim ol dispela bensin.
Tokman blong kampani, Shaun Dyke i tok samting olsem 100-milian lita long dispela bensin nogut i bin kamap samting olsem 6-pela wik igo pinis.
President Abdurrahman Wahid i bin stap insait long tupela wok blong paulim moni.
Ol tokwin long dispela tupela paul wok em i bikpela samting ol memba blong paliment i wok long usim blong vot agensim em na tambu long em long holim wok blong president blong kantri.
Ol ofisal i tok nogat samting i stap blong soim olsem Mr Wahid i bin halvim wanpela paul wok blong stilim foa-milian dola blong National Food Agency -- oa Bruneigate kes -- we oli tok Sultan of Brunei i bin givim tu milian dola long President.
Toksave blong Atoni General i kamaut tupela de tasol pastaim long wanpela miting blong paliment blong painim aut sapos nesanel esembli i mekim wanpela spesal miting blong rausim Mr Wahid.
Nau tu, ol birua blong President i tok olsem, tingting blong em long tokim top sekuriti minista long mekim samting blong stretim loa na oda long kantri, i wanpela giaman wok tasol blong mekim em yet i luk gut.
Praim Minista blong Papua New Guinea, Sir Mekere Morauta, ating bai sainim wanpela tok-orait blong wokbung wantaim China insait long Beijing tede.
Sir Mekere na 24 pipol insait long deligesin blong em i bin lusim Port Moresby long Sarere i kam long Australia na bihain i go long Hong Kong, na bihain i go long Beijing blong bungim President Jiang Zemin.
Oli ting Sir Mekere bai mekim wanpela toktok insait long wanpela bung kaikai blong lain oli kolim - China Council for the Promotion of Progrem blong Trinde i karamapim wanpela lukluk raun i go long Great Bihainim lukluk raun blong em long Shanghai, PNG deligesin bai kisim balus i go long Hong Kong long Sande na bai oli lusim tripela de long hap, pastaim long oli go bek long Papua New Guinea long Fonde long wik bihain.
Mo long en, em i tok em bai apim kompenseisin moni long painim ol lida blong dispela bik-het grup.
Abu Sayyaf ibin kisim hait 17-Filipino pipol na 3-pela pipol blong America long Dos Palmas hotel long Palawen provins long Sande.
Ol i bilip ol i kisim dispela ol pipol igo pinis long ailan beis blong ol - Basilan na Jolo Ailan.
Armi tu i kisim tok-save pinis long salim ol soldia igo long olketa hap blong kantri long pasim mo ol kain trabel long kamap.
Ol sapota bilong President Abdurrahman Wahid usait iwok long bungim planti heve long wok bilongen iwok long kapsait igo insait long Jakarta long taim wanpela bigpela kivung bilong palimen iwok long iwok long kamap nau- we oli ting ol bai rausim pawa long han bilongen.
Ol iwok long sanap was long Senen railway station na iwok long rausim planti ol stick na busnaip long han bilong ol pipol iwok long ikam aut long ol strain- ikam olsem long East Java.
000 pipol igo long Jakarta bilong soim tingting inolaik long wanpela special kivung bilong parlimen- we oli ting em bai rausim pawa long han bilong Mr.
Ol itok- lower hous of parlimen, DPR iwok long rere long askim long wanpela special kivung bilong National Assembly taim emi bung tumora.
President ibin tok lukaut olsem- wanpela tingting bilong holim wanpela special kivung bilong parlimen bai mekim ol lain grassroot sapota bilongen long kamaptim trabel.
National Audit ofis bilong Australia ibin painimaut olsem Defens Fos ibin rikrutim moa long 4-tausen nupela wokmanmeri long 1999-2000 moni-yar, tasol kolostu 6-na-haf-tausen wokmanmeri ibin pinis long Fos long dispela taim.
Defens Fos na long wei em i save mekim wok bilong en.
110-pesen, tasol namba bilong ol nupela rikrut em ibin kisim, ibin go antap inap long 30 pesen tasol.
Dispela ripot i tok long Australian Defens Fos i mas senisim ol bikpela plen bilong en bilong rikrutim ol nupela wokmanmeri.
East Timor Gavman i no laik strongim toktok long ol tingting long kamapim marshall loa insaet long Indonesia.
President Abdurrahman Wahid husat i wok long bungim bikpela heve, na bai em i fasim impeachment oa Parliament bai i kotim em bai oli ken rausim em long wok blongem, i bin mekim sampela toktok pinis long declarim state of emergency insaet long kantri.
Tasol, East timor Foreign Affairs Minista, Jose Ramos Hota, i tok despela bai i noken kamap.
Association President, Ratu Jone Tabaiwalu, i wok long invaitim ol memba, ol meri na pikinini blong ol lapun soldia i bin indai pinis long stap long wanpela miting blong toktok long despela compensesin claim long naval Base hall long Walu bay long suva, long wik bihaen.
Long 1957-8, Britain i bin holim nainpela atmospheric nuclear tests long Chrismas ailan na Malden Island long central Pasifik.
Ol soldia blong Britain na New New Zealand wantaem klostu tri-handret soldia blong Fiji na ol navy i bin lukim Britain i bin wokim kamap nuclear program blongen.
Gavman long Solomon islands, em kain wari long sindaon nongut i wok long kamap long ol kain laen wanpisin long olgeta melanesian kantri.
Kalpokas, husat i bin Praim minista blong vanuatu i nap long klostu tupela yiar olgeta, igo i nap long mun Novemba, 1999, i bin tokim Radio Australia olsem Melanesia i mas luksave na bihaenim ol aidia blong gat gutpela gavman blong pipal wantaem pasin tumbuna long ol man i kamap lida blong ol em oli ken luksave longen.
Ombudsman blong Vanuatu i strongim tok long Gavman long kamapim ol loa blong lukim olsem ol bikpela bos oa managing director blong ol finance institution oa bank, ol gavma agency na publik trustee inoken usim wok blong ol long kisim halivim blong ol yet.
Ol despela tingting i stap insaet long wanpela ripot blong Hannington Alatoa long ol tokwin long, sampela ol bos olsem Managing Director bifo blong Vanuatu Developent bank, Augustine Garea i bin brukim leadership conduct.
Oli bin tok olsem long 1977, Mr.
Garea i bin salim moa long seven-tausan Australia dola allowance-moni blongem igo long personal account blongem.
Despela moni oa alloanace oli bin givim em blong stap long konference long America, em oli bin cancellim oa ino bn kamap nau.
Em ino peim bek yet despela moni igo long bank.
Ombudsman i tok ol senior manaher blong kain gavman agency olsem i gutpela long ol long meikim stret pasin long wok blong ol.
Oli askim strong Gavman long lukim olsem ol pipal husat i usim wok blong ol long kisim moni blong halivim ol yet, i mas facim music oa oli mas ksim ol long bekim wanem kain moni oli kisim igo long nem blong ol.
Military lida blong Pakistan, Pervez Musharraf, i tok em bai i holim strongpela bilif long gutpela toktok i kamap insaet long summit miting blongem wantaem Praim Minista blong India, long Delhi.
Em i tok ol despela toktok bai i kamap long pinis blong mun June, oa long stat blong mun Julai.
Papua New Guinea Praim Minista, Sir Mekere Moarauta i wok long suim toktok long kantri blongem na China i wok bung klostu wantaem long trade, insaet long ol toktok long beijing.
Plan blong Praim minista long askim China long go insaet long wokbisnis long pravet sector long trade na investment bai growth long ol despela wok i strong insaet long kantri, i makim wanpela niupela plan long strongim wok-pren namel long tupela kantri.
Long ol despela yiar igo pinis, bikpela samting long wok-pren namel long tupela kantri em long halivim long moni na tu long technical aid.
Sir Mekere i tok dispela kain halivim, oa sapot long national develeopment, pipal blong PNg bai i welkam longen na tu bai i hamamas long lukim i kamap.
Tasol em i tok ol halivim olsem, io save stretim heve em i save stap oltaim, tasol em i tok strongela investment i kam long ol overseas kantri long sapotim ol wok insaet long kantri i nap pinisim ol despela heve.
Insaet long wanpela praivet miting wantaem, Jiang Zemin, Sir Mekere i bin tokim Presdent blong China, olsem PNG Gavman i laikim China long lukluk oa investigate long sapos oli ken statim ken despela low interest gavman loan, we bai oli ken askim ol wan wan bisnisman blong China long invest insaet long PNG.
East Timor i ting olsem bai igat wanpela agrimen i stap pinis namel long tupela kantri, pastaim long namel bilong mun Julai.
Narapela raun bilong ol dispela toktok bai kamap long Canberra long mun Julai.
Timor Gap Treaty ol ibin sainim long 1989 wantaim Indonesia.
East Timor ino laikim tingting bilong senisim dispela agrimen bilong 1989, em i wansait long Australia.
Australia i luksave long Indonesia i bosim East Timor.
Presiden Abdurrahman Wahid.
Ol inap long rausim dispela lida bilong Indonesia long paua pastaim long mun Ogas.
Consultative Assembly, long wokim disisen long bihain-taim bilong Presiden Wahid insait long politik.
Presiden Wahid i mas bekim ol toktok ol i sutim long em long em ino mekim gut wok bilong em na long em ino pasim ekonomik kraisis bilong Indonesia na ol trabel i kamap insait long rijon.
Megawati Sukarnoputri bai kisim peles bilong em olsem Presiden.
Septemba las yar, ikam inap nau.
Mesime Viles, tasol ol dispela kriminal ibin tromoi ston long en na ibin bagarapim bodi bilong kar.
Port Moresby eria long taim bihain.
Papua Niugini na China ibin sainim wanpela agrimen bilong wok-bung bilong ekonomi na teknikal halivim.
Premia Zhu Rongji, ibin stap tu, taim ol ibin sainim dispela agrimen.
Dispela tupela lida ibin holim ol praivet toktok, pastaim long seremoni bilong sainim dispela agrimen, wantaim ol sinia gavman ofisa na ol bisnis patna.
Lain Citizens Constitutional Forum insait long Fiji ibin daunim ol strongpela toktok bilong em egensim ol jas bilong Hai Kot bilong Fiji.
Jastis Daniel Fatiaki long karim kot kes bilong en, egensim Presiden Ratu Josefa Iloilo.
CCF i bilip olsem, ating dispela disisen bilong kot, bai inap pasim generel eleksin i kamap long mun Ogas.
CCF i wok long salensim disisen bilong Presiden long makim ken Laisenia Qarase olsem Praim Minista bilong Fiji.
Jas Fatiaki, em i longpela tumas.
Leiba pati blong Australia i tok Australia imas givim storngpela sapot igo long Indonesia insait long dispela taim blong bikpela heve long wok politik.
Man i makim Foren Affairs long Leiba pat, Laurie Brereton i ibin mekimdispela toktok insait long Melbourne we em i tok wok politik igo insait pinis long ol bikpela na gutpela wok-pren namel long tupela kantri.
Em i tok ol i mas kirapim wanpela nupela na strongpela wok-pren wantaim Indonesia taim em i traim long lusim ol yar blong wok-lukaut blong Suharto gaman.
Mr Brereton i tok dispela wok-pren i bikpela samting blong bihain taim blong Australia.
Upper Haus blong Indonesia bai harim ol bikpela sas blong President Abdurrahman Wahis long namba de blong mun Agus.
Ol ibin makim dispela taim insait long palimen kivung long asde.
Consultative Assembli ibin tok-aut long dispela kivung.
Working Komiti blong Asembi, husait bai igo pas long rereim dispela spesol palimen bung blong mun Agus.
West Coast blong New Zealand i tok rijon blong en bai i mo beta sapos em i kamap wanpela hap oa state blong Australia, longwanem gaman blong em i wok long pasim ol wok long hap.
Mayor Kevin Brown i tok ol gaman polisi ikam long gaman isi isi i wok long pasim go het blong West Coast provins, mekim ol pipol i lusim rijon na wok blong ol.
130-hectares blong bik-bus long ol iken lukautim.
Mayor Brown i tok mo haf blong bik-bus igo nau long han blong national gaman, mekim kansol blong em INO kisim wanpela liklik takis long en.
Mr Brown i tok olsem na West Coast i mo beta long kamap wanpela state blong Australia.
Ol ofisa blong Treasury Diaptmen blong America bai igo long Majuro dispela wik-end long halvim Marshall Ailan gaman wantaim ol wok blong stilim hait moni blong ol narapela kantri.
Organisation for Economic Cooperation and Development i tok, i hap blong ol kantri em i bihainim iet ol trik pasin blong kisim hait moni blong ol narapela kantri.
Ol gaman ofisa blong Marshall Ailan i tok U-S treasury tim bai halvim nupela ofis blong financial Intelligence Unit, em ol ikirapim nau tasol, long wok na wok-bung wantaim ol arapela poro-ofis blong America.
OL memba blong Peace Monitoring Kansol na International Peace Team ibin mekim dispela singaut taim ol igo raun long ol ailan.
P-M-C i tok ol mama blong Guadalcanal i tok ol i sot long kerosin, ol i sot longoil, salt na ol arapela samting em ol i save usim oltaim.
West na East blong Guadalcanal long wik igo pinis.
INO igo bek iet long ol Authority.
UNICEF, i givim ol medical saplai igo long Gaman blong Solomon Ailan.
Helt Minista Allen Paul, insait long wanpela bung long National Medical Stoa lostu long Honiara.
Solomon Island stat iet lng 1997.
Oli bin miting insait long China inap long tupela de, aninit long lukaut blong World Trade Organization.
Ol ofisal i tok ol bai stretim toktok long wei blong statim ol nupela raun blong toktok blong WTO.
Oli ting toksave long dispela bai kam aut long miting blong ol minista long mun Novemba, maski oli no klia tumas sapos oli stat tru tru oa nogat.
Ol diveloping kantri i wok long pasim dispela wok.
Lida blong Palestine, Yasser Arafat, i bin sutim strongpela toktok agensim wanpela bom pairap insait long Tel Aviv sit blong israel.
Dispela pairap i bin kilim idai 18 pipol na bagarapim moa long wan handret.
Wanpela mausman blong Mr Arafat i tok lida blong Palestine i sutim strongpela toktok agensim dispela pasin, long wanem em i bin kilim ol sivilian, na i singautim tupela sait wantaim long soim bel-isi.
Tasol Israel i tok dispela trabal i hasua blong ol otoriti blong Palestine.
Olpela Praim Minista blong Israel na man husat nau i biknem memba blong Likud Party, Benjamin Netanyahu, i tok Israel i mas fosim Palestine otoriti long stopim ol dispela trabal.
Indonesia President, Abdurrahman Wahid, i sanap strong bihain long em i bin rausim fopela minista bilong en long wok.
Niusmeri insait long South East Asia, Ginny Stein ripot olsem President i bin mekim ol hetman bilong polis long olgeta hap bilong kantri i bel kaskas bihain long em i bin traim long rausim Nesanel Polis Komanda bilong en.
Pastaim em i bin rausim top sekuriti minister bilong en usait i bin wok long toktok agensim kain wei bilong president bilong traim abrusim ol wok blong rausim em.
Ol hetman bilong polis long olgeta hap bilong kantri i bin kros nogut bihain long President Wahid i bin askim Nesanel Polis komanda Suroryo Oli putim em pinis long narapela wok na makim deputi blong em long kisim ples blong em.
Em i luk olsem despela tingting bilong president long rausim sekuriti minista blong en bai inoken karim kaikai.
Taim president i bin kamap long televison long tokaut long tingting bilong en, planti pipol ino bin laikim tru.
Na President Wahid i tokaut pinis tu long ol niupela kebinet minista bilong en.
Tasol namba tu bilong en, Megawati Sukarnoputri, ino bin stap long bung blong makim ol nupela minista.
Genny Stein i ripot olsem, despela senis long kebinet i bilong grisim viais president.
Insait long despela bikpela senis, Mr Wahid i rausim fopela minista na senisim tupela narapela minista.
Oli makim man usait i bin malolo pinis, wanpela general nem blong en Oli ting olsem, ating tingting blong makim Agum Gumelar i bilong traim winim sapot bilong namba tu, Megawati Sukarnoputri.
Man i holim dispela wok nau ino laik lusim wok, maski President Wahid i bin givim oda long risain.
Insait long long Bangladesh, oli statim pinis wanpela wok bilong traim painim samting olsem 100 pipol, planti long ol oli meri na pikinini, em oli wok long lus yet nau bihain long wanpela pasidia bot i bin kapsait long saut bilong kantri.
Polis insait long Chittagong siti i tok aut olsem, i kam inap nau, sevenpela pipol i dai pinis.
Despela bot i bin wok long karim planti moa pasindia tumas abrisim mak bilong en, na em i bin kapsait long ol taim nogut long Fraide.
Ol otoriti long hap ino save yet hamas pipol tru i bin stap antap long despela bot.
Nius blong gavman i tok, aste hai kot blong pipol i bin strongim tingting blong kilim idai dispela man nem blong en Yu Ding.
Em i bin bos blong polis long Liuzhou, wanpela long ol bikpela siti long Guangxi Zhuang rijen.
Ol kriminal sas oli bins asim dispela olpela polis ofisa long en i karamapim ol kain pasin olsem long kisim gris-moni i kam long wanpela lokal bisnisman, blong tanim baksait tasol long ol kain pilai laki long hap.
Wanpela ripot em i bin kamap pastaim long dispela i bin tok Yu i save halvim tu dispela bisnisman long mekim ol kain pasin blong abrusim takis na bisnisman i save halvim em long kisim loun long bank.
Hai kot i bin sanap halvim tu tingting blong salim meri blong Yu, Chen Hong, i go long haus kalabus long wanem em i save halvim kriminal pasin blong man blong em.
Oli tokaut pinis long nupela kempein blong skulim ol yangpela pipol olsem, oli ken mekim samting blong halvim ol pikininini i gat AIDS.
Projeck ofisa Lucas Glover i tok samting olsem tu-tausen pikinini raun long wol i wok long kisim sik Aids olgeta de.
Em i tok, ol yangpela pipol i save gat bikpela laik moa winim ol bikman meri taim oli askim ol long halvim pipol i gat AIDS.
Ripot i kam long Phillippine i tok, sampela solja, ol sivilian na sampela memba bilong rebel grup Abu Sayaf, i bin idai insait long wanpela strongpela pait, taim despela rebel grup i bin pulim 200 pipol na haitim ol.
Pait i bin kamap taim ol rebel i bin igo insait long wanpela haus sik na wanpela haus lotu long Basilan ailan.
Pait i wok long kamap bikpela yet insait long Lamitan taun, wanpela strongpela eria blong ol Kristian.
Mayor blong taun i bin tokim wanpela redio stesin olsem, sampela man i bin idai long tupela sait wantaim.
Ol pait namel long ol rebel na solja i bin stat aste long ol narapela hap bilong Basilan.
Despela rebel grup i wok long haitim 20-pela pipol, tripela long ol i blong America, em oli bin pulim ol long wanpela holide ples long Sande igo pinis.
Wanpela liklik politikal pati long Australia, em long Democrats, i laikim nesanel gavman long tok klia moa long wanpela niupela tok-orait blong kisim tuna pis long solwara.
Japan long i ken pulim ken narapela 356 tan southern bluefin long yar i kam.
Senator Brian Greig i tok, i luk olsem dispela agrimen i givim mak long Japan long kain pasin nogut em bipo Australia gavman i save tok i brukim loa.
Em i tok, oli kirap nogut long lukim Australia i givim tok orait blong pulim moa long dispela kain pis em klostu bai dai olgeta, maski em ino mekim pastaim wanpela wok blong skelim gut sapos southern bluefin i planti yet.
Denise Boyd i tok, toktok blong Japan olsem mak Australia i givim ia i stret long wanem i gat planti pis i stap, i tok bilasim agrimen.
Wanpela special mausman bilong U.
Burma wantaim first secretary bilong wanpela liklik grup i lukautim kantri nau, L.
Ol ibin holim despela meeting inap long wanpela awa long ofis bilong ministry bilong Defence insait long Rangoon.
Ol ino tokaut yet long wanem ol samting ol ibin toktok longen.
Razali igo long burma insait long ol wok traim bilongen long bungim wantaim juling junta or lain i lukautim gavman nau na opposition national league for democracy- em Aung Su Kyi igo pas longen.
Bihain long laspela lukluk raun bilongen long despela yar-Mr.
Razali itokaut olsem- ibin igat ol hait toktok namel long despela tupela lain stat yet long mun october long yar igo pinis.
13) ol narapela.
Bss newsagensi i ripot olsem, dispela pairap i bin kamap long Sunde moning, insait long wanpela liklik taun long Gopalganj district.
Wanpela lokal memba blong Palaman, i bin tok, em i tru, dispela pairap i bin kamap.
Gopalganj i stap klostu 100 kilomita longwei long kapital Dhaka.
Em i district, we Prime Minister Sheikh Hasina Wajed i kam long en.
General Suroyo Bimantoro, bai holim toktok wantaim ol politikal lida blong lower haus blong palaman, sampela taim tete.
Aninit long lo, president iken nap tasol long senisim polis chief blong kantri, sapos palaman i tok oraet long en.
Wanpela ripot ibin tok polis long Malaysia ibin salim tripela bikpela lain blong lain Opposisen em oli bin arrestim ol igo long wanpla wanpela trupela kemp blong holim ol kalabus na dispela i soim olsem ol bai holim ol istap inap long tupela yar.
Dispela em oda blong depatmen blong Home Affeas.
Aliza ibin tokim lain nius-AFP olsem em ibin harim olsem Mohamad Ezam Emi tok em ino save sapos dispela tingting long salim ol bai min olsem man blong em bai istap kalabus long dispela senta inap long tupela yar em oli bin toktok long en.
Wanpela lokal redio station i tok makim polis long tok olsem, dispela tupela man, em blong Philippines na oli bin katim het blong wanpela long tupela.
Dispela tupela man, oli bin stap namel long wanpela grup blong 20, em Abu Sayyaf i bin pulim kalabusim ol long Sunday igo pinis long island blong Palawan.
Ol rebel i bin bringim ol dispela hostages igo long Basilan Island long Friday, na dispela i bin statim tupela dei pait wantaim ol soldia blong gavman.
12) soldia i bin dai long pait raun long taun blong Lamitan.
Philippines, i bin ronawei insait long dsipela pait.
Asia ibin nogut tru.
Saut na Sout East Asia i hap eria em nau i wok long grow hariap tru long planti pipol.
HIV insait long Asia.
4-pesen long ol bikpela man na meri.
United Nations peace-keeping wok long East Timor.
United Nations bai oli nidim yet long East Timor abrusim yar 2002.
New Zealand bai pinis.
Emi tok New Zealand ibin laik long surukim taim blongen salim ol soldia blong en igo inap long mun Novemba 2002.
New Zealand igat ol lain soldia blong en oa battalion inap long 7-hundret na ol helikopta balus blong en istap long hap long halvim ol wok olsem hap blong dispela fos inap long samting olsem 9-tausen ol United Nations peace keeping fos.
Dispela ol lain soldia oa battalion iwok long mekim ol patrol raun long ol eria blong boda mak blong stopim ol rebel paitman blong West Timor em Indonesia i sapotim long ikam insait.
Foapela ol soldia blong United Nations ibin dai pinis taim oli stap wok wantaim United Nations long hap.
Prince Gyanendra ibin tok dispela pasin nogut long kilim dai King na queen wantaim sikispela arapela ol memba blong royal famili ibin wanpela samting nogut tru long kamap.
Sarere ibin tokaut olsem em nau i nuopela King.
Long soka nius.
Korea tede nait.
Frank Farina ibin tok oli noken sek-sek na slek long pilai blongol agensim Korea.
Oli pilim pinis wanpela guria em strong blong em oli bin makim long Richter scale, klostu long Kermandec Island, namel long Fiji na New Zealand.
Australian Geological Survey Organisation i tok, namel blong dispela guria i bin stap long Pacific Ocean, insait long 200 kilomita long Raoul Island.
Wanpela ofisel i bin tok, em i bin wanpela bikpela guria tru, tasol, em bai no ken kamapim wanpela tsunami oa ol kain bagarap.
Dispela tingting i bihainim pudaun bilong telecommuncations-kampani oli kolim Onetel.
Jodee Rich na Brad Keeling, tupela i mas peim bek 7-Million Dola em wanwan long tupela ibin kisim long yar igo pinis.
Mr Rich na Mr Keeling i peim bek dispela moni.
Fiji ibin tok em ibin painim sikispela-ten tu ol pipol igat HIV stat yet long namba wan keis oli bin painim long 1988.
Pablik Helt long Nadi, long ol kain sik isave kamap long ol man na meri taim ol isave slip wantaim.
Fiji em namba blong ol pipol iwok long igo bikpela.
Long igo wantaim dispela, emi tok bikpela namba blong ol sik i kamap long ol man na meri i slip wantaim long ol kantri blong Pasifik, i gutpela rot long oli mas lukluk long en long ol bagarap em inap kamap long HIV long rijon.
Prince Gyanendra bilong Nepal i kamap nau olsem nupela King bilong kantri bilong em.
King Dipendra, ibin dai tete long moning.
King Birendra, na ol memba bilong royal femili long Fraide nait.
Sampela ofisa i tok olsem, Dipendra yet ibin kilim ol memba bilong femili bilong em, pastaim long em ibin sutim em yet long gan, tasol ol ofisa bilong Palace oa haus bilong King i tok olsem, igat eksiden ibin kamap long wanpela otometik gan taim femili ibin sidaun long kaikai long Fraide nait.
29 yar, ibin dai long hausik long ol bagarap em ibin kisim long gan long bodi bilong em.
Tibet, Dalai Lama.
Foran Minista bilong New Zealand i tok, em ibin askim tu long we-stap wanpela boi em Dalai Lama ibin makim olsem the 11th Panchen Lama long 1995, tasol gavman bilong China ibin kisim na kalabusim em na ol ino bin lukim pes bilong em long pablik bihain long dispela taim.
Beijing olsem Panchen.
Mr Goff i tok, em ibin inap long go raun ol Buddhist monasteries na toktok wantaim planti ofisal na pipol.
Ol ibin lukim wanpela fishing bot bilong Indonesia, em ol i bilip i wok long karim 55 ovasis pipol i laik kam sidaun long Australia, kolostu long nambis bilong Western Australia.
Ol i wok long bringim dispela 15-mita bot igo long Ashmore Islands, we em bai go sua sampela taim tete.
Ol ofisa bilong Coastwatch ibin painim 48 bot, em ol ibin karim moa long 3-na-haf-tausen ovasis pipol i hait na kam insait nating long Australia, stat long mun Julai long yar igo pinis ikam inap nau.
Administrator blong Australian phone kampani, One Tel, i tok aut pinis olsem, em igat dinau long 600 million dola.
Bai oli peim ol woka blong kampani bipo oli peim ol lain kampani i bin givim dinau long One Tel, na em i tok, em ino nap tokaut stret olsem, bai oli peim dispela 19 million dola em oli no peim yet ol woka long en.
Ol pap blong kampani, Brad Keeling na Jodee Rich i ofa pinis long peim 7-point-7 million dola igo long ol woka, tasol oli sot yet long 11-million dola, em ino stap blong peim igo long superannuation na holiday pei blong ol.
Gaman blong American Samoa i tok-lukaut long em bai ino nap long baim ol pei rais blongol wokman meri blong en sapos gaman blong America ino halvim em.
Gavna Tausese Sunia ibin mekim dispela tok-lukaut igo long wanpela Special Industry Committee em igo pas long glasim pei blong ol gaman ofisa long Teritori.
Samoa na narapela foapela, ol i blong America.
Tasol, Siaman blong Komiti, David Cohen, em iet wanpela lawyer na bubu blong en blong Samoa na nau i stap long Los Angeles, i tok bikpela wok blong komiti nau, em long apim pei blong ol wokman meri blong American Samoa igo wankain wantaim America kuik-taum.
Australia i tok, em i wok long toktok wantaim ol lain stret i wok long traim blong stretim trabel long gavman blong Indonesia.
Indonesia na Palaman, wantaim gutpela pasin.
Em i tok, ol samting Australia i salim igo long Indonesia igo antap long 35 pesen long yiar igo pinis.
Mr Sogavare i promis long noken kisim long sampela long ol bisnis long kantri.
Ol samting em oli bin promis long noken kisim takis long ol, em long bia na sigaret.
Public Accounts Committee blong Palaman long Solomon Islands i tok olsem, insait long nainpela mun igo inap long mun March long dispela yiar, gavman i bin lusim samting ten-million Australia dola long ol kampani na ol narapela lain.
Insait long ripot blong em blong wan wan yiar, Governor blong Central Bank, Rick Hou, i bin tok, dispela ol kompensesen moni, i wanpela bikpela heve i kamapim sot blong moni long Gavman.
New Zealand i tok pinis olsem em bai sakim ol sanis Australia i laik wokim em bai pasim New Zealand long wok em i save mekim long kamapim loa blong long wok blong lukautim ol kaikai-samting blong tupela kantri wantaem.
New Zealand Health minista, Annette King i tok Gavman blong New Zealand bai i toktok strong long oli mas gat yet tripela memba long controlling board long despela Australia -New Zealand Food Authority na ino tupela olsem nau oli wok long toktok longen.
New Zealand i bin kamap memba long despela Joint food standards wantaem Australia aninit long wanpela agreement em oli bin kamapim long 1995.
Mrs king i tok New Zealand bai inoken wanbel long Australia i holim olgeta ples long board long wanem oli mas toksave tu na kisim tingting blong New Zealand long ol decsion.
Em i tok em bai inoken gutpela sapos New Zealand ino stap moa long despela agreement oa treaty long wanem em bai i halivim tupela kantri wantaem.
12-pela hawa, na mekim tok lukaut long ol pipal blong Nepal olsem, oli nap sutim ol sapos oli lusim ol haus blong ol.
Dispela kivung i bin kisim pawa bihain long oli bin kilim royal famili long wik igo pinis.
Nau yet i ripot i tok, ol samting long kapital, Kathmandu, i stap isi na planti ol bisnis i pas yet, insait long dispela faivpela dei malolo blong bel sori long dai blong royal famili.
19) i bin kisim bagarap.
Nau yet, Sri Lanka i tok aut long wanpela dei blong malolo long kantri long soim bel-sori long dai blong King Birendra na royal famil blong Nepal.
Polis long Papua New Guinea i wok long investigating ol nius ripot long wanpela pait iwok long kamap namel long ol laen wanpisin long gas region blong kantri long Southern highlnads.
Richard Dinnen i ripot olsem em i gat ol ripiot oli no klia gut longen yet sapos em i tru oa nogat tasol, ol despela nius ripot i tok moa long tupela ten pipal i dai pinis long ol despela pait.
Em i tok i luk olsem ol kros namel long ol papa-graon i bin kamap long ol Komo area long Southern Highlands, i bin statim ol pait, tenpela de igo pinis.
Regional polis commanda, Tony Wagambie i tokstret pinis olsem polis nau i wok long go long despela area blong lukluk long ol despela ripot.
Despela area we ol pait, oli wok i wok long kamap longen, i stap klostu tru long despela Hides Gas field, em bai gaspipe project, bai i stat longen blong go daon olgeta long Queensland.
Oli no klia tumas sapos pait i bruk long wok blong kisim gas aninit long graon long despela area, tasol sampela gas industry i wok long tok l, kain pait olsem namel long ol laen-wanpisin bai i ken kirapim bel na mekim poret ol moni laen em oli laik putim moni blong ol long despela pipeline project.
Full independence long East Timor bai ino kamap inap long mun June, long yiar bihain.
Interim Foreign Affairs Minister blong East Timor, Jose Ramos Horta, i tok, oli bin makim independence long kamap long pinis blong dispela yiar, tasol em bai kisim longpela taim liklik.
Em i bin lusim 24 yiar olketa long stap long narapela kantri, tasol em i bin go bek long East Timor long 1999 referendum, we em i bin pinisim lukautim blong Indonesia.
Australia i givim pinis 375-tausen dola igo long halvim Solomon Ailan long holim eleksin blongen long mun Desemba.
Solomon dola - bai ol i usim long rereim olketa wok blong nesinol eleksin.
Foren Minista Alexander Downer ibin tok, taim em i tok-aut long dispela 375-tausen dola halvim, olsem Australia bai mekim olketa samting em i ken long halvim ol pipol blong SolomonAilan i makim vot blong ol long dispela yar.
Solomon ailan elekrol ofis.
Mr Downer i tok em ibin holim toktok long eleksin wantaim namba tu Praim Minista blong Solomon Ailan, Allan Kemakeza, na tu, em i laik lukim go-het blong Peace Agrimen, tok-orait em ol ibin wanbel long en long Townsville.
Denise Fisher long kamap nupela diplomat blong em long New Caledonia.
Em i bin wanpela sinia diplomat husat i bin High Commissioner blong Australaia long Zimbabwe.
Em bai kisim ples blong Ms Sally Mansfield, husat i bin Consul-General long Noumea, stat yet long 1998.
Foreign Minister blong Australia, Alexander Downer i bin tokaut long dispela nupela wok blong Mrs Fisher, na i tok, ol wok bung wantaim New Caledonia, i kamap bikpela na strong insait long ol dispela yiar igo pinis.
Foreign Minister i tok, Australia tu i wok klostu wantaim ol French otorati long New Caledonia long wok wantaim ol rijonal natural disaster.
Noumea long mun Novemba blong yar igo pinis.
New Caledonia em bai stat stret long mun bihain.
Lord Mayor blong Nouma, Jean Leques ibin President blong New Caledonia bipo.
Em ibin strong long kisim union igo long kot long tok olsem gaman blong New Caledonia bai ino stap nating long lukim dispela kain bik-het pasin.
Justice Michael Scott, i bin go pas long kot-kes blong Fiji Citizens Constituional Forum agensim President, tete.
Igat planti tingting planti tingting wari long oli katim daun ol bigpela diwai raun long bigtaun Port Moresby- Papua New Guinea long taim oli stretim ol rot.
Richard Dinnen ripot olsem- ol iwok long igo hed long katim daun ol diwai taim ol skul istap raun kostu long city ibin wok long makim World Environment Day.
Ol pravet citizens yet ibin plantim ol depselas diwai long yar 1960s yet arere long taurama rot autsait long Port Moresbt Hospital bilong haitim san na ren na tu n bilong pasim ol dast raun long taun long despela taim.
Ol iwok long katim daun ol despela diwai bilong opim ol rot- maninit long despela plen bilong gavman long stretim ol, rot raun long Port Moresby- we oli lukim olsem emi gris bilong gavman long winim election.
Ol lain i sutim tok longen itok- katim daun ol diwai long World Environment Day i wanpela krangi pasin na ol itok- wok bilong stretim ol rot iken igo hed na larim ol diwai istap.
Despela emi namba tu taim insait long despela yar long oli katim daun ol diwai we pipol miwok long mekim planti ol askim longen,.
Ol itok- ol diwai ino save grow istap longpela taim insait long Port Moresby- na em ino stret long taim city administration iken tambuim ol citizen long inoken katim ol diwai raun long city- tasol em i givim tokorait long ol lain bilong wokim ol rot long katim daun ol diwai.
Opposition National Pati blong New Zealand i tok, wok pren wantaim Australia i wok long igo bagarap, na dispela asua i bin kamap, longwanem, oli bin katim moni blong Defence Fosis.
New Zealand Air fos.
New Zealand insait long Australia New Zealand Food Otorati.
Gavman blong Australia i tok aut pinis long mekim senis long lo blong apim memba-sip blong Food Otorati bod, tasol loa i givim tingting long namba blong ol ofisa blong New Zealand long bod, imas stap yet long tupela.
Niue ibin kisim tupela lo firm bilong America bilong igo wok long hap bilong grisim ol Bank bilong America bilong rausim tambu bilong ol bilong transferim ol moni long wanpela Panama Register bisnis igo insait long despela Pacific ailen kantri.
Premier Sani Lakatani itok- commission fund bilong registration bilong international bisnis kampani lon g nem bilong Mossack Fonseca insait long Panama inap long 800-thousand dolla stat yet long despela tambu.
Em itok- kantri i needim tumas despela moni bilong ronim wok bilong gavman.
Nem bilong Niue ibin wanpela long nem bilong ol kantri ibin istap long backlist bilong Oragnisation for Economic Corperation na Development long moni laundering or salim ol haitmoni na abrisim takis long nem bilong ol bank bilong ol narapela kanbtri istap insait long despela ailen.
Gavman bilong Niue ibin wok long tok- despela ol sutim tok ino tru.
Paul Anderson i tok Ok Tedi main insait long Papua New Guinea i wanpela bikpela salens blong kampani insait long narapela 10-pela yar ikam.
B-H-P long dispela taim i wok long holim toktok wantaim gaman blong PNG long larem em igo het wantaim main, taim em i isi isi long daunim ol wok blongen.
Em i tok tru, wanpela klinpela envaironment i bikpela samting, planti pipol blong PNG, long wankain taim, i laik bai ol i wok long kisim moni.
Richard Dinnen i ripot olsem dispela tok lukaut ibin kamap long taim strong blong PNG kina i wok long pudaun ken na Central Bank i wok hat long apim igo antap.
16 na 17 pe sen.
PNG Kina i stap 30 cents long wanpela U-S dola, na 55 cents long wanpela Australian dola.
Tupela man bilong New Zealand itok- tupela ibin painim hatpela taim stret insait long wanpela awa olgeta taim ol oficer bilong China ibin wok long askim tupela ol kainkain askim- taim tupela ibin kalap long wanpela ron wanlus long Sydney- Australia na igo pudaun long Beijing na ino Auckland - em ples tupela ibin laik igo longen.
Neil bilong Katikati- ibin karim ol singaut long kalap long ol balus bilong tupela igo long New Zealand krangi- long sem taim balus bilong igo long China tu long sem taim.
Mr, Duance ibin tok- bihain long half and awa- em ibin painim aut olsem ol istao long rong balus na em ibin toksave long ol kru bilong despela balus.
Em itok- taim oli kmap long Beijing- ol lain gard ikam bungim tupela na askim ol kainkain askim inap long wanpela awa olgeta- pastaim long ol larim ol i kalap long return flight.
Bihain long 9-pela awa -Mr.
Duance na Mr.
Nell igo kamap ken long Sydney- we oli larim tupela i ron free long first class seats igo olong New Zealand.
Gaman blong Vanuatu i sutim tok long Oppositon lida na olpela praim minista, Barak Sope, long tok em i wok long paulim tingting blong ol pipol.
Mr Sope ibin lusim Vanuatu long wik igo pinis long igo long Australia, New Zealand na Papua New Guinea long bungim ol memba blong Commonwealth Parliamentary Association.
Em i tok long pulim sapot long holim kalabusim olpela Spika blong palimen, Paul Ren Tari na tupela arapela palimen memba.
Natapei gaman i tok wokabaut blong Mr Sope bai ino karim wanpela kaikai longwanem Vanuatu em i wanpela indipedent kantri na Commonwealth Parliamentary Association ino gat rait long suwim nus blongen igo long ol wok-kamap blong wanpela kantri.
Solomon Islands bai kisim 375-tausen Dola olsem nambawan hap bilong halivim ikam long Australia bilong sapotim em long ronim eleksin em bai kamap long mun Desemba.
Dispela halivim, em i kos Wan-Million Solomon Islands Dola, bai ol i usim bilong larim ol wok-redi bilong dispela eleksin i kamap long taim stret bilong en.
Canberra bai mekim olgeta samting em iken, long lukim olsem pipol bilong Solomon Islands inap long vot long dispela yar na em igat laik long givim teknikal-halivim igo long ol elektoral atoreti bilong Solomon Islands.
Allan Kemakeza, na ibin toktok long bikpela laik bilong Australia long galasim ken Townsville Peace Agreement.
Australia i sutim tok long Indonesia long em i lusim hariap East Timor militia lida, Eurico Guterres long kalabus.
Oli bin lusim Mr.
Alexander Downer, i tok ol kantri long wol i mas ripotim husat ol laen i bin stap insaet long ol pait long East Timor.
Downer i tok em i bin gat ripot olsem sampela de igo pinis oli bin lukim Mr.
Bank blong Hawaii long Amerika samoa ino laik honarim pei-cheque blong ol wokman blong gavman husat u usim despela bank.
Wanpela supervisor blong bank of Hawaii i tok em inogat i nap moni long account blong gavman blong kavarim ol despela cheque.
Em i tok Gavman i tokim ol pinis em bai i gat cash moni i kam in tede.
Christian Paul- insait long Paris bilong toktok long ol heve bilong kamapim ol senis long moni em gavman bilong Frans isave makim igo long despela territory.
Ol ibin girapim despela fund bilong kompensetim or karamapim ol wok em ol laen arm fos bilong Frans ibin lusim bihain long pinis bilong Nuclea test long Mururoa Atol long 1996.
Aninit long despela tokorait- gavman bilong Frans imas givim 256-million dolla long olgeta yar- igo inap long 10-pela yar olgeta igo long Franch Polynesia bilong wokim ol rot na ples balus.
Secretary ibin wanbel olsem wanpela bod ikam long ol ofisa bilong Frans gavman na French Polynesia em ol igo pas long despela fund imas kamapim wanpela kivung hariap bilong lukautim ol lain i putim moni igo insait long French Polynesia.
President ibin askim tu long girapim wanpela lain em mas ikam aninit long lukaut bilong society bilong igo pas long wokim 100 ol tuna bot bilong frans Polynesia.
Ol helt autoriti insait long Cook ailen i tok, em ino tru olsem oli bihainim pasin politic bilong makim ol sikman-meri long igo kisim ol marasin oa halavim bilong ol docta insait long New Zealand.
New Zealand long kisim ol halavim.
Araiti itok- em ino tru long ol ripot bilong pasin politik igo insait- long we ol ibin bihainim long givim special treatment igo long bos bilong media- George Pitt -na em itok- ol ibin bihainim stretpela rot.
Health secretary ibin makim despela ol ripot olsem- em ino stret or tru long tok olsem- ol ibin salim Mr.
Pitt igo long Newe Zealand-bihainim oda ikam long Health na Deputy Praim Minista- Norman George.
Oli surukim ken taim blong rejisterim planti tausen East Timor refuji long ol kem insait long West Timor, em oli laik go bek long ples oa go stap long Indonesia.
Dispela wok bai kisim narapela de ken.
Oli binstatim dispela wok long Trinde taim planti tausen polisman na soldia i mekim sekuriti wok blong givim bel-isi long pipol.
Tasol taim san i go daun, planti tausen i sanap yet long ol longpela lain long Belu, we planti refuji i save stap.
Ol lokal ofisal long hap i tok nogat ripot i kamap sapos pait oa trabal i kamap, olsem na wok blong rejisterim pipol i gohet tede.
Polis i skelim olsem 60-tausen East Timor pipol i save stap long Belu distrik.
Pipol blong East Timor i mas rejista na het blong wanwan femili i mas toksave sapos oli laik go bek long ples oa stap long Indonesia sait.
June 20, de oli makim blong eleksan long East Timor.
George Speight, em i stap long America, ino kamap yet long Fiji.
Ol ino save sapos dispela loya Navin Naidu i kamap pinis long kantri oa nogat.
Fiji long Trinde long dispela wik.
Tasol, inogat wanpela balus ibin kam long America.
Mr Naidu ino kamap yet long kantri, na ol ino save sapos em igat tok-orait bilong wok olsem loya insait long Fiji oa nogat.
Aninit long ol loa bilong Fiji, ol loya iken wok insait long kantri, sapos ol i larim ol igo long Fiji Bar.
Na, em iken wok insait long Fiji sapos em i wanpela sitisen bilong eitpela Komonwelt kantri.
Namel long ol dispela kantri, em long Australia, New Zealand, United Kingdom, Ireland, Nigeria na Sri Lanka.
Nau yet, Prisons Dipatmen i larim husat loya i sanap-makim George Speight long go long kalabus-ailan oli kolim Nukulau.
Tupela strongpela guria ibin sek-sekim ol northern eria bilong Papua Niugini.
Dispela tupela guria ibin bihainim wanpela-narapela, raun long Lae siti long Morobe Provins.
Strong bilong nambawan guria ibin inap long 6-point-2 long Richter Scale na strong bilong narapela ibin inap long 5-point-8.
Ol ripot ikam long dispela eria i tok, ol dispela guria ibin bagarapim samting olsem 40 haus long ol viles, tasol i luk olsem ol ino bin kamapim bikpela bagarap tumas.
Ol provinsal ofisa insait long dispela eria, i wok long go het long galasim dispela eria, tasol ol i tok, ikam inap nau, ol ino kisim ripot long pipol i dai oa kisim bagarap.
Na nau yet, Solomon Islands Peace Monitoring Council i toksave olsem, pasin blong burukim loa na kirapim trabal i kamap bikpela long West Guadalcanal.
Siaman blong Council, Sir Peter Kenilorea, i tok dispela pasin igo bikpela ken stat long taim oli bin sutim Premia blong Guadalcanal, Ezekiel Alebua, long wik i pinis.
Niusmeri Dorothy Wickham i ripot olsem, Peace Monitoring Council i toksave olsem, pasin blong kamapim pait na trabal i wok long kamap bikpela ken.
Ol monita i save tok, planti lain man em oli karim ol gan samting, i save stopim ol draiva blong ol kar em oli ron long ol rot long west Guadalcanal.
Siaman blong Council, Sir Peter i wok long askim ol kain askim olsem -- pipol bai stat kirapim ol wok blong wokim gut ol samting, na ol eid dona na ol investa i ken kisim bek bilip long kantri na kamapim gut ol samting olsem wanem, taim pait, pairap blong gan na pasin blong mekim pipol i poret, i gohet yet.
Ol i tok olsem dispela plen bai pasim ol nupela developmen.
Bill Nagle, i sapotim dispela toktok bilong ol.
Sampela premia i wari long Federal gavman bilong Australia bai usim dispela plen long pusim ol long salim moa long ol elektrisiti bisnis bilong ol.
Canberra tete nait.
Oli pasim pinis ken narapela bot em i karim moa long 200 pipol blong narapela kantri, husat i laik kam stap long Australia tasol oli nogat tok orait long kam insait.
Oli bin pasim dispela bot long Ashmore Islands long north western Australia.
Oli bin pasim dispela bot long Trinde na em i bin wok long karim 235 pipol -- em oli ting i blong Middle East -- husat i laik kam askim Australia long marimari long ol na lukautim ol.
Helt blong ol dispela pipol ino gutpela tumas.
Bai oli karim na givim ol long Department of Immigration na Multicultural Affairs.
Bot oli kam long en i gutpela bot tasol, tasol maski long dispela, Australia bai burukim em long solwara blong pasim ol kain sik blong narapela kantri i kam insait long Australia.
50) bot olgeta, em oli bin karim klostu 4-tausen pipol blong narapela kantri, oli bin kamap long Australia.
America i wok long kamapim wanpela plen em ol narapela lain iken wanbel long en.
Ol ofisa bilong White House itok, Bush gavman bai wok wantaim ol envairomen grup na ol konsuma grup long kirapim wanpela plen bilong stretim dispela heve.
Oli bin rausim aplikesin blong em.
19 de blong mun May long yar igo pinis.
Mr Naidu i tok em bai singautim 3-tausen witnes ikam blong toktok halvim Mr Speight long kot.
Suva Magistrate Court i bin traim tupela taim pinis long stat harim ol toktok long dispela kot keis, tasol em i save pas ken long wanem George na Jim Speight i bin sekim Fijian loya blong tupela, na long wanem Mr Naidu ino kamap yet.
Long wanem em ino memba blong Fiji bar, em ino nap wok long Fiji kot.
Kot i stopim win blong Vang Sung Chan Chui long despela election.
Em i bin wanpela memba blong Parliament na em i bin representative blong ol citizen ov non-samoan origin.
Samoa bulut stret.
Ol pipal husat i putim nem blong ol long petition long despela case, em long tripela birua oa opponent blong Chan Chui, olpela Cabinet Minista, Jaxk Netzler, Tautai Lei Sam na Nichola Levy.
Oli no makim yet ol de blong ol despela by elections.
Supreme Court i wok tu long galisim yet ol narapela result sapos em i stret long loa oa nogat.
Bill Skate, tasol ol ibin rausim em taim Bill Skate ibin lusim Praim Minista wok long 1999.
Hamidian-Rad i wok long traim long kisim samting olsem 200-tausen Dola, em ol ibin fosim em long peim olsem takis.
Tasol, kontrak bilong em ibin tok olsem em mas noken peim takis.
Nesenel Kot jas tete.
Ol ibin sasim Hamidian-Rad long sampela rong long 1999, tasol Kot ibin rausim olgeta long ol dispela sas.
Samting olsem 200 pipol nau i nogat haus long Papua New Guinea, long wanem wanpela guria i bin sekim ples na bagarapim ol.
Richard Dinnen i ripot olsem tupela bikpela guria na sampela liklik i bin sekim Morobe Provins insait long dispela 36 awa igo pinis.
Strong blong dispela tupela guria i bin nap long 6.
Richter scale, na tupela i bin sekim ol ples insait long Morobe long Tunde nait na Trinde moning, na planti liklik i wok long kamap yet.
Polis long dispela hap i tok sampela haus long ol ples i bin bagarap, na samting olsem 200 pipol nau i nogat haus moa blong silip.
Oli salim pinis ol tent na ol narapela samting blong halvim pipol, tasol i luk olsem bai nogat bikpela halvim i go long pipol long wanem oli ting ol samting i orait tasol long dispela taim.
Diwai em i pundau, i bin bagarapim wanpela man na oli karim em igo long haus sik long Lae.
Taim blong ren i mekim wok blong ol provinsal otoriti long galasim birua i hat, na ino klia yet hamas pipol tru i bungim heve.
Gold Ridge Mine blong Australia, long Solomon islands, bai i op hariap na statim ol wok blong en bihaen long ol trabal, bai nogat nau, em bai noken op i nap sampela taim moa.
Planti long ol masin blong wok long mine na ol truck em oli bin lusim long mine area long central Guadalcanal i bin bagarap oa oli bin stilim bihaen long oli bin pasim wok blong despela gld mine, wanpela yiar igo pinis long wanem em i bin gat trabal namel long ol laen-wanpisin oa ethnic long Guadalcanal.
Ol Australia kampany i operatim despela Mine Delta Gold, i bin traim long holim miting long Honiara long Fraide, tasol ino bin kamap, bihaen long ol man i makim ol papa-graon, i bin kirap na walk-aut long wanem Delta ino bin peim ol sitting allowance.
Speaker blong Solomon islands Parliament na wanpela principal landowners trustee, Paul Tovua, ino bin hamamas long sampela demand oa samting ol papa-graon i bin askim longe, olsem long sanisim ken mine agreement.
Oposisen lida blong Niue, Terry Coe, i rausim pinis wanpela toksave blong vot nogat bilip mosen agensim Premia, Sani Lakatani na kebinet blong em.
Parliament long narapela taim bai oli ken paitim ol toktok pastaem long buzet long dispela wik.
Arasaet long House, Mr.
Coe i tok em i i kisim sampela toksave olsem kantri i wok long bungim bikpela heve long moni, na em bikpela samting nau long statim ol toktok long long budjet na kisim ol moni longen blong ol wok blong disela newpela fiscal yiar.
Namba-tu oa deputy Premier.
Young Vivian i bin askim l ol laen blong Opposition long larim Gavman i mekim wok blongen i nap long em i pinisim taim blongen em longh nainpela mn.
Hetman blong International Peace Monitoring Group long Solomon Islands i tok tupela monita blong em, wanpela meri blong Australia na wanpela polisman blong Cook Islands, tupela i bin laki taim katres ino kisim tupela.
Sampela lain i bin sutim dispela tupela monita taim oli ron long autbod moto klostu long nambis blong go bek long post blong ol long Veranaaso.
Hetman blong International Peace Monitoring Group, David Hegarty, i tok taim oli kamap samting olsem 15 kilomita longwe long Veranaaso, sampela man long nambis i bin sutim bot blong tupela.
Group nau i pasim pastaim post blong en long northwest coast blong Guadalcanal.
Barak Sope, na sutim tok long em long em i paulim tingting bilong pipol.
Mr Sope ibin lusim Vanuatu long wik igo pinis, long go long Australia, New Zealand na Papua Niugini, long bungim ol memba bilong Commonwealth Parliamentary Association.
Paul Ren Tari na tupela arapela memba bilong Palamen.
Insait long wanpela toktok, gavman ibin tok, em i toksave pinis long bilong wanem na ol ibin arestim ol dispela pipol.
Vanuatu em i wanpela independent kantri na Commonwealth Parliamentary Association inogat rait long mekim-nabaut long bisnis bilong Vanuatu.
Emi tok oli bin testim pinis samting olsem 978 ol as-ples pipol long dispela sik.
HIV ibin bihainim wok oli save mekim long testim ol pipol pastaim long ol dispela pipol blong Burma em igo long America.
Guam oli bin stopim long ol piol blong Burma long mun January.
Commonwealt blong Northern Marianas Islands Ombudman.
3-hundret ol wokman na meri ibin koros oa komplain olsem oli bin peim moni blong ol.
Australia bai iusim militari blong em yet long halivim East Timor nau i kamap olsem wanpela independen kantri pinis.
Niusman Greame Dobell ibin ripot olsem Admiral Chris Barrie ibin tok East Timor bai imas kamapim wanpela militati fos long lukautim boda blong em wantaim West Timor.
Chief blong defens fos ibin tok Australia i kamap nau olsem wanpela kanrti long rijon iken halivim East Timor long tanim ol rebel soldia blong en igo kamap olsem ol gutpela militari fos.
Long Japan, sevenpela skul pikinini i bin dai bihain long wanpela man i bin ron igo insait long klasrum blong ol na katim ol wantaim naif.
Niusman long Tokyo, Mark Simkin i ripot olsem, 20 ol narapela skul pikinini i bin kisim bagarap.
Dispela trabel i bin kamap long Osaka, namba tu bikpela siti tru long Japan.
Wanpela lokal polisman i bin tok, dispela man i bin karim naif blong haus-kuk, i bin ron igo inisat long skul na stat long katim ol sumatin.
Polis i holim kalabusim pinis dispela man na oli no klia gut yet, long wanem samting tru i bin mekim dispela man, long kilim dai ol dispela sumatin.
Siman blong wanpela long ol bikpela lain i sapotim gas pipe line ikam long Papua New Guinea igo long Queensland, i askim Gavman blong Australia long sapotim dispela bikpela projek.
Tasol, MR Kennedy i tok, Australia i mas tingting long halivim gavman blong Papua New guinea long kisim dinau, blong larim em i stap insait long dispela projek.
Mr Kennedy i tok, em i bilip dispela projek bai kamap tru tru insait long wanpela yiar, tasol em i tok, emi tru, em bai bungim heve long resis long dispela tingting blong wanpela pipe-line namel long East Timor na Australia.
Oilsearch i holim 25 pesen equity long dispela PNG pipe-line project, na em i tok, em inap kamapim bikpela halivim long kampani na bihain taim blong Papua New Guinea.
Mr Ramos-Horta i tok ol dispela refuji i poret tumas nogut ol Indonesian geng i kidnep, kilim oa reipim ol bai oli noken tok oli laik go bek long East Timor.
Ol namba oli tokaut pinis bihainbim rejistresin i soim olsem, planti tru long ol dispela refuji i laik stap yet long ol refuji kem long West Timor.
Em i tok Indonesia ino kamapim tru tok promis blong en long rausim gan na ol samting blong pait long han blong ol geng husat i stap insait long ol kem, na oli wok long gohet long mekim pipol i poret na wari.
30) pipal i bin stap insait long dispela trabel long aste nait na tete long moning.
Immigration Department i tok, faivpela pipal i bin kisim bagarap.
Tasol Mr Ruddock i tok, Gavman bai no nap long senisim tingting blong em.
Gavman blong Solomon Islands i tok aut pinis olsem, moa pipal i wok long kamapim lont western hap blong Guadalcanal.
Visale, long Guadalcanal, we oli bin sutim tupela memba blong International Peace Monitoring Tim.
Em i tok, em ino save long wanem i bin sikirapim bel blong ol dispela pipal long usim gan long sut long ol dispela memba blong I-P-M tim.
Kaunsel blong Solomon Islands Tred Union ibin askim gavaman long stopim kuik dispela pasin blong em long givim nating moni na ino tokim ol wan wan pipol na kampani long baim takis long ol kago oli baim ikam long ol narapela kantri.
Tuhanuku ibin tok bihainim ol toktok wantaim Mr.
Arapela samting oli bin toktok long en em long general eleksen na tingting blong gavaman long girapim wanpela defens fos.
Wanpela man blong Africa, husat i bin rona-wei long armi blong Cameroon, long Africa, i kamapim pinis heve namel long Vanuatu, Solomon Islands na Church ov Melanesia.
Islands igo long Vanuatu blong blesim wanpela nupela Bishop.
Em i bin tok, oli bin paitim em planti taim longwanem, oli bin ting em i stap blong givim trening long wanpela long dispela grup i wok long pait long Solomon Islands.
2-tausen dola, sapos nogat, benk bai sasim pipol long en.
Kos blong telefon benking nau bai igo antap.
Finance Policy Ofisa blong Consumer Association, Louise Petschler, i tok ol benk ino ken tok olsem em i resis wantaim ol arapela benk olsem na dispel ai kamap.
Em i tok, em i taim nau blong Gaman long kamapim LO.
HIH i bagarap.
Gaman i makim 640-million-dola olsem ha pblong halvim samting olsem 30 HIH insurance kampani ibin bagarap wantaim ol moni-dinau, em ol i ting, istap mo long 4-billion-dola.
Minista blong Financial Services, Joe Hockey, i tok gaman nau i stat pinis wantaim dispela ol wok blong halvim ol pipol.
Praim minista bilong Australia- John Howard ibin tokim wanpela meeting bilong hap han bilong Liberal Party insait longb Queensland State long wokbung wantaim na bel isi- bihain long em ibin bungim ol heve.
Hap han bilong party insait long Queensland nau i kamapim pinis ol seinis na igat niupela management bilong rerem em yet long wok strong insait long narapela election- mbihain long em ibin lusim krangi insait long State election na wanpela by-election.
Howard ibin tokim despela bung insait long Queensland olsem- emi laikim sapos bilong ol long winim narapela election ikam.
32) ol pipol bilong ol narapela kantri.
20) long ol i bilong Australiua.
Ol ibin protes autsait long ol consulate ofis bilong Indonesia insait long ol big city bilong Australia.
Ol lain famili na wan lain bilong ol despela 20-pela pipol bilong Australia em Athority bilong Indonesia ibin pulim kalapusim longen ibin rerem ol despela protes.
Oli lusim igo free pinis wanpela meri nem bilongen PIP HIRMAN na fopela krismas pikinini bilongen na tupela bai joinim ol protest insait long Sydney.
Departmen bilong Foren affairs iwok long wari olsem- despela bai pasim rot bilong oli lusim igo free ol narapela pipol biolong Australia.
Julie McDonald i bilip olsem ol bai givim ol passport bilong tumora.
32) ol pipol bilong Australia- bihain long oli sutim tok long ol olsem ol ibin brukim immigration lo bilong Indonesia.
President bilong Indonesia, Abdurrahman Wahid itok, igat ol wok na tingting iwok long igo hed bilong oli rausim pawa long han bilongen- taseol em itok- em igat laik long holim wok president igo inap long faivpela yar term bilongen i pinis.
Ol hetman bilong military na Polis ibin wok long toktok strong inolaikim plen bilongen long kamapim wanpela State of Emergency- we em bai pasim rot bilong parlimen lonhg rausim pawa long han bilongen.
Parliemnt bai holim wanpela special meeting long namba wan de bilong mun August bilong mekim president wahid lusim wok president.
Tasol president Wahid itok- aninit long mama lo bilong kantri- em iken lusim bihainim oda bilong parliment long pinis bilong faivpela yar term bilongen- na despela taim bilongen bai pinis long mun Octoba long yar 2004.
8-pela skul pikinini long wanpela skul long las wik.
Man ia, Mamoru Takuma, krismas blongen 37, ibin usim wanpela bikpela naif na igo insait long wanpela skul long Ikeda sity long Fraide long kilim 7-pela yangpela meri na wanpela boi.
Krismas blong dispela ol liklik birua i stap namel long 6 na 8.
15) arapela pipol, pastaim long ol tisa na polis i holim em pas.
Takamu ibin stap pastaim long mental haus-sik namel long April 1999 na May blong dispela yar.
Polis ibin holim kalabus samting olsem 200 pipol long ol drugs insait long Kings Cross distrik blong Sydney.
Polis i painim ol drug, em kos blong ol i stap samting olsem 20-tausen dola na tu, ol ibin pasim sampela bisnis haus tu, em ol tu i ting, bai Operation Tapa bai igo het inap long pinis blong dispela yar, em polis i bilip bai klinim dispela eria em i pulap long ol drug.
Insait long dispela operation tu, polis ibin painim wanpela kalabusman husait ibin ronawe long kalabus.
Ol wok bilong traim painim sevenpela ol pipol bilong ol narapela kantri iwok long igo hed nau- bihain long ol ibin brukim Woomera detention Senta insait long South Australia na ronwe.
Ol despela lain ibin wok long askim Gavman bilong Australia long long larim ol istap olgeta insait long Australia.
Oli mbilip ol despela man imas istap raun yet long Woomera eria.
Public Affairs Oficer bilong Immigration dipatment- Geoff Smith itok- pablic inoken wari tumas longen despela.
Australia gavman i bin luksave long gutpela wok blong olgeta Australian volantia husat i wok long kirapim bek East Timor, tede.
Australia Gavman i bin givim ol setifiket long klostu 200 volantia, blong luksave long wok blong ol.
Ol seremoni blong givim ol dispela setifiket i bin kamap long Brisbane, Darwin, Melbourne, Perth na Sydney tede, blong tok tenkyu long ol dispela volantia, husat i bin givim taim blong ol yet long halvim ol wok blong kirapim bek East Timor.
Em i tok oli bin kisim tasol liklik lain blong go, na ol dispela pipol i mekim Australia i paintim-bros na hamamas long gutpela wok oli mekim.
Senator Marise Payne blong New South Wales, i bin tok insait long Sydney seremoni olsem, ol Australian volantia bai gohet long halvim ol wok insait long East Timor.
30) pipol husat oli bin kalabusim i stap taim polis i painim aut moa long wanem kain visa oli bin kisim blong go insait long kantri.
Namel long ol dispela pipol i gat 18 blong Australia.
Niusman Mark Bowling i ripot olsem, ol Indonesia imigresin ofisal i wok yet long galasim visa blong ol Australian, tasol oli fri long stap yet oa lusim kantri.
Ol dispela Australian i hap long 32 pipol blong narapela kantri em polis i bin pulim ol long Fraide, bihain long taim polis i bin reidim wanpela semina we oli bin wok long toktok long rait blong ol wokman meri.
Oli bin lusim wanpela meri blong Sydney, wantaim liklik pikinini gel blong em husat i gat foapela krismas, na tupela i bin kam bek aste.
Oli bin tokim ol olsem, oli fri long stap yet long Indonesia oa oli ken go bek long kantri blong ol.
Sampela long ol Australian i tok ol bai stap yet.
LOng Fraide, ol dispela pipol blong narapela kantri i bin wok long stap long Asia Pacific Labor Solidarity konfrens taim polis i kam na burukim semina na pulim ol igo long polis stesin.
Wanpela lain Islamic extremist militia -- ol stronghet Muslim -- i bin kam bihain long polis reid na paitim sampela long ol Indonesian deliget long konfrens.
International balus ibin pulim kalapusim wanpela man wantaim ol sas bilong karim kait cocain.
Em ibin haitim despela drag insait long wanpela portable redio set.
Ol kalapusim pinis despela man em igat nem nogut bipo pinis long em isave karim hait ol drag- tasol ol ino tokaut long hamas taim oli makim long em istap long kalapus.
Tahiti Gavman long kontrolim ol lain isave brukim lo na salim aut ol Black pearl.
Pipol isave istap insait long Port Hedland insait long Western Australia ibin tokim immigration minista- Phillip Ruddock olsem- oli laik bai detention senta insait long despela taun imas pas.
Tasol bihainim ripot bilong Annie Guest, insait long wanpela meeting namel long Mr.
Ruddock- ol residents long na ol authority bilong despela komunity ibin bin kamap long wanpela tokorait.
Samting olsem 200 pipol ibin kamap long samting oli kolim pablic meeting na oli girap nogut long lukim Mr.
Ruddock na ol niusmanmeri igo kamap - taim oli tambuim ol long inoken igo.
Ruddock inolaikim ol lain woknius long ripot long ol toktok bilongen.
Ol resident bilong hap itok- minista ibin bin tokaut stret sapos ol bai pasim despela ples or nogat.
George Speight, long namba tri taim, longwanem, em ino bin nap long kisim wanpela lawyer.
Mr Speight na brata blong em long painim wanpela lawyer blong tupela.
Oli no bin larim Lawyer blong Mr Speight, em isave stap long America, Navin Naidu, long noken makim insait long kot.
Chief Magistrate Temo i bin askim Mr Speight na brata blong em long kisim lawyer blong tupela ikam long Australia, New Zealand, England na Fiji.
Polis blong Indonesia i tok, tupela turis blong Belgium i bin lus long wanpela rijon blong ol rebel long West Papua province blong Indonesia, oli save kolim tu long Irian Jaya.
Oli no save sapos dispela tupela man i bin lusim long ol mauden na long bik-bus oa sapos ol rebel i bin kisim na holim kalabusim tupela.
Wanpela maus-man blong militari i tok, tupela man ino harim toktok blong polis long noken igo long Puncak Jaya rijon, i stap 500 kilomita, longwei long kapital blong province, Jayapura.
Laspela taim oli bin lukim tupela, em long namba 11-dei blong mun May, bipo tupela i bin lusim kapital blong igo long dispela eria.
Ol lokal vilis pipal na polis nau i wok long igo lukluk blong painim dispela tupela man.
Gavman blong America i koros long harim wanpela ripot olsem, ol Muslim rebel long Filipins i katim pinis nek blong wanpela American husat i stap namel long ol pipol oli bin pulim na haitim i stap long bus.
America i tok, ol dispela rebel i mas lusim ol dispela pipol oli kalabusim na maski long askim long wanpela samting bek.
Ol rebel blong wanpela Muslim grup oli kolim Abu Sayyaf i tok long wanpela redio brodkas insait long Manila olsem, oli kilim pinis Guillermo Sobrero, wanpela American blong California, husat i wanpela long tripela American i stap namel long ol hostis em ol rebel i holim ol i stap long Basilan Island.
American Embesi long Manila i tok America i lukim dispela trabal olsem hasua blong Abu Sayyaf grup, na i tok grup i mas lukautim gut olgeta pipol oli kalabusim i stap long ailan.
Em i tok tu olsem, Aby Sayyaf i mas lusim kwik ol dispela pipol na maski long askim long wanpela samting blong peim em bek.
Abu Sayyaf, grup em i save tok em i wanpela Islamic indipendens faita grup, i wok long kalabusim tupela narapela American na 25 Filipino.
Ol wokmanmeri long tin-pis fektori long American Samoa bai kisim moa pei, pastaim long pinis bilong dispela mun.
American Samoa, we i stap nau long 3 Dola-20 sents long wan haua, igo antap long 3 Dola-26 sents long kain moni bilong America.
2-poin-9 pesen, na bai ol i kisim nambawan hap bilong en long Oktoba 1 long dispela yar.
American Samoa, i nap long 2 Dola na 69 sents.
American Samoa, ibin tokaut long ol dispela pei i go antap.
Minista blong Immigration blong Australia, Philip Ruddock, i bin tok em i ting dispela wokabout blong em igo long ol kantri long South East Asia, bai halivim ol wok blong stopim dispela pasin we sampela pipol i save bringim hait ol pipol i kam long Australia.
Ruddock i tok dispela lukluk raun blong em igo long Indonesia, Thailand na Vietnam i hap long ol intanesanel kempein blong stretim dispela heve we ol sip i save karim hait pipol blong wanpela kantri igo long narapela.
Em i tok em ino ting dspela toktok blong em wantaim ol bai stopim dispela pasin, tasol em i bilip dispela bai mekim hat long dispela pasin i kamap ken.
President George W.
Bush blong America i bin tokaut ken long tingting blong em long noken bihainim agrimen oli kolim Kyoto Treaty em i toktok long ol senis i wok long kamap longol kain taim.
Dispela toktok blong Mr Bush i mekim ol lida blong Europe i belhat stret.
Tasol Senator Hill i tok dispela tingting i gat sampela gutpela samting long en, taim President Bush i tingting long go pas long ol wok blong kirapim wanpela nupela agrimen.
Ol otoriti long Vanuatu i taitim bun long halvim planti handret pipol em oli nogat kaikai na wara, bihain long taim wanpela mauden paia i pairap.
National Disaster Management Office i tok pairap blong mauden paia long Lopeivi ailan i bin karamapim Palma ailan em i stap klostu, wantaim sit blong paia, na i bagarapim ol gaden kaikai na posinim wara.
Wanpela mausman i tok, nogat ripot i kamap sapos sampela pipol i kisim bagarap.
000 pipol nau i nogat wara blong dring na ol gaden kaikai i stap aninit long sit blong paia.
Wanpela nevi sip blong Australia i karim pinis sampela wara blong dring igo long Palma, na narapela sip bai karim tu wara tumora, na bai go karim tu 100 hai skul sumatin na ol tisa i kam aut.
Wanpela tim blong gavman i go pinis blong painim aut sapos oli mas karim olgeta vilis pipol i kam aut.
Wanpela enviroment grup long New Zealand i tok, mak blong posin long ol samting aninit long solowara ino bikpela tumas.
Dispela ripot i kam aut tripela wik bihain long bikpela mak blong posin blong kilim ol rat i bin kapsait igo long solowara, klostu long wanpela bikpela eria em ol whale na dolphin i save go painim kaikai long en.
Moa long 18 tonne heve rat posin i bin kapsait igo long solowara long nambis blong South Island blong New Zealand tripela wik igo pinis taim wanpela trak i bin kapsait long haiwe.
Ples we posin i kapsait, oli kolim Kaikoura, i gat biknem long wol na pipol i save long en olsem ples we pipol i ken go lukim ol whales, dolphin na arapela ol enimal i kaikai long nambis olgeta taim.
Na i gat strongpela tambu i stap pinis long noken go painim ol samting long solowara, swim na daiv long dispela eria emposin i bin kapsait long en.
Japan, olsem, gavman bilong Japan bai promis long givim halivim, long wanpela miting bilong ol dona kantri na grup em bai kamap long dispela wik.
Mrs Tanaka na Hun Sen ibin holim ol toktok pastaim long wanpela intanesenel konfrens i kamap bilong toktok long Cambodia.
Dispela konfrens oli kolim namba 5 Consultative Group Meeting, bai op insait long Tokyo tete.
Em ibin tokim dispela lida bilong Cambodia olsem Japan i save gut long ol bikpela heve i kamap long Cambodia na em i hat long ol pipol bilong en.
Foran Minista bilong Japan ino bin tokaut long wanem kain halivim ol bai givim long Cambodia, tasol em i tok olsem, gavman bai lukluk long wanem kain halivim em i gutpela tru bilong Cambodia, insait long dispela miting bilong ol dona kantri.
Ol niusajensi ripot i tok, ol i ting olsem ol dona kantri bai tokaut long givim 500-Million Dola long ol halivim igo long Cambodia, insait long dispela miting em bai go het inap long tupela dei.
Mrs Clark na wanpela deligesin i gat sikispela-ten-sikis ofisa long en, i kamap pinis long Cook Islands blong stap long ol seremoni blong makim wan-handret krismas long wok-bung blong tupela.
Em i tok despela tokaut i kamapim nupela na strongim wanem samting i wok long kamap i nap sampela taim nau, long ol wok-pren namel long tupela kantri, taim Cook Islands i wok long gohet long kamapim nem blong en yet long wol.
Lida blong New Zealand i tok, i tru Cook Islands i laik stap klostu wantaem New Zealand long mekim ol wok, tasol em i fri long sapos em i laik sanap em yet.
Mrs Clark i tok despela declaration i soim stret olsem ol Cook Ailan pipal i holim yet New Zealand sitijensip.
Tede apinun Mrs Clark bai i bungim na toktok wantaim ol lida blong ples long Cook Islands na tu lida blong Oposisen, Sir Geoffrey Henry.
Tede nait ol seremoni bai gohet wantaem ol fireworks display na wanpela bikpela kaikai.
Maire Leadbeater, bai go bek long New Zealand tete, faivpela dei bihain long ol ibin kalabusim em long Indonesia long em ibin brukim ol imigresin loa.
Polis ibin usim ol gan long arestim Ms Leadbeater na samting olsem 30 arapela ovasis pipol, wantaim 18 pipol bilong Australia tu, insait long Jakarta long Fraide long wanpela bung.
Hetman bilong Polis long Jakarta ibin tok, dispela bung bilong ol, wanpela Asia-Pacific Labour Solidarity Conference, em i wanpela politikal miting ol ibin tambu long en.
Ol ibin tokim ol olsem, ol inap long go kalabus inap long faivpela yar.
Mr Goff i tok, em ibin askim New Zealand embesei long Jakarta long givim em ful ripot bilong dispela heve ibin kamap na bai askim gavman bilong Indonesia long tok-klia long bilong wanem tru na dispela kain pasin ibin kamap.
Rarotonga long makim 100 anniversari bilong New Zealand i kisim na lukautim Cook Islands.
Praim Minista bilong Cook Islands, Terepai Maoate, ibin welkamim em.
Em i tok, dispela lukluk-raun bilong Mrs Clark em i wanpela bikpela samting.
Mrs Clark ibin go pastaim long Cook Islands long 11-pela yar igo pinis, na em wantaim Praim Minista bilong Cook Islands bai sainim wanpela tok-orait bilong ol wok-bung namel long tupela kantri.
Ol i ting olsem dispela tok-orait bai luksave long Cook Islands i stat long kamapim nem bilong em yet olsem wanpela kantri long wold, i tru New Zealand i lukautim yet ol wok bilong defens na foran affairs bilong en.
14 kantri long wold na ibin kamap memba bilong ol intanesenel ogenaisesen na grup.
George Speight, nambatri taim, bihain long loya bilong em bilong America ibin bungim sampela heve taim em ibin traim long go insait long Fiji Bar.
Wanpela sinia ofisa bilong prosekusen ibin tokim AFP niusajensi olsem, ol i givim pinis wanpela warent bilong arestim dispela loya em i save stap long Seattle long ol sas bilong em ibin kisim wanpela giaman loa-digri na i traim long pasim jastis i mekim wok bilong en.
Nem bilong dispela loya emi Navin Naidu na mama ibin karim em long Singapore.
Dispela ofisa i tok, Naidu ibin askim long ol i larim em i go insait long Fiji Bar na tok olsem em ibin kisim digri bilong em long loa skul bilong London Universiti.
Tasol, em i tok, dispela universiti ibin tokim ol prosekuta bilong Fiji olsem, dispela digri em Naidu ibin soim long ol, ino luk olsem digri tru-tru bilong loa skul bilong London Universiti.
Radio Fiji tede i bin ripot olsem, sampela lain i wok long traim long bringim kot kes blong ku lida George Speight i go long kain vilis kot blong ples, bihainim pasin tumbuna.
Fiji nesanel redio i tok em i kisim pinis kopi blong wanpela pepa em ol sapota blong Speight i bin givim long kot, na i askim bai oli mas larim kot blong tumbuna long lukluk long dispela kot kes.
1997 Constitution, i luksave long rait blong ol Fijian na pipol blong Rotuman ailan long mekim samting aninit long gavanens sistem blong ol yet.
Speight long en, i bihainim loa em i kam long narapela kantri na oli ken usim tasol sapos wanpela man i mekim rong agensim Queen blong England.
Opis blong Chief Registrar long Suva i tok ating dispela grup bai givim dispela tingting long Chief Magistrate, Salesi Temo, husat i wok long harim ol toktok blong kotim Speight.
Bougainville taim National Executive Council i miting long Hagen long wik bihain.
Mr Avei i tokim pinis ol ofisa blong Gavman na deligesin blong Bougainville long pasim het wantaim na raitim ol toktok long pepa bai oli ken toktok long en long Tunde.
Mr Avei i ting long miting long wik bihain, ol lida bai kamap wantaim ol toktok nau em bai oli givim long Executive Council we bai oli raitim nau wanpela agrimen, em bai oli toktok long en long miting blong Bougainville otonomi long Mount Hagen.
Mr Avei i toktok long en i givim olgeta paua long otonomus Bougainville Gavman.
Ol samting tasol em bai noken stap insait em long sampela wok blong difens na foren afes.
Australia i laik kamapim tok oraet blong tilim aut gut ol oil na gas risoses tambolo long Timor Sea namel long Australia na East Timor.
Australia i laikim dispela tok orait blong pinis pastaim long mun bihain.
Foren Minista, Alexander Downer, i tok wanem samting oli putim insaet long dispela tok oraet bai mas tokaut long sekuriti ol investa bai laikim, pastaim long oli ken invest long ol oil na gas bisnis long Timor Sea.
Downer i tok despela agrimen bai go pas long wanpela triti tru em bai oli sainim long Dili, bihain long taim East Timor i kisim indipendens long yar bihain.
Foren Minista i tok Australia bai larim East Timor i kisim bikpela moni moa long dispela tok oraet.
Em i tok East Timor bai i kisim traipela moni stat long 2004, taim despela bikpela projek long Timor Sea i statim wok blong en.
Praim minista bilong Australia, John Howard ino klia gut yet sapos ol bai kamapim wanpela free trade agreement nambel long Australia ana America.
Long mun September bilong depsela yar- Mr.
Howard bai bungim presidnet bilong America- George W.
Bush insait long Washington bilong kamapim ol toktok na tingting bilong kamapim ol tokorait long sampela long ol heve or narakain tinting istap namel long despela tupela kantri - i wanpela bilong ol.
Howard itok- maski ol samting i luk had long despela taim nau- tasol i gutpela long traim rerem taim bilong kamapim agreement.
Em i tok dispela lain i save mekim toktok nating long ol bikpela samting em i nogat gutpela save long en.
Citizens Constitutional Forum i wok long askim, blong wanem na Army i laikim wanpela spesal loa em bai haitim wok blong en insait long ku long yar igo pinis.
Forum i tok, i luk olsem army i wok painim sampela wei blong karamapim em yet, taim investigesin i gohet blong painim aut moa long ol soldia blong Counter Revolutionary Warefare Unit, husat i bin idai insait taim oli kamapim trabel long Novemba 2, long yar igo pinis.
Tasol army darekta blong legal sevis i tok army ino painim wei blong givim marimari long ol soldia husat i bin kilim ol memba blong dispela unit.
Narapela laen blong army i bin tokim PACNEWS olsem, despela spesal loa oli laikim i blong karamapim ol soldia husat i bin mekim samting bihainim loa.
Despela army laen i tok dispela spesal loa bai noken pasim investigesin blong galasim hau ol dispela soldia i bin idai.
Deouti Praim Minista blong Cook Islands, Norman George, i tok kantri blong em bai no nap bruk lusim New Zealand na sanap em yet.
Em i tok sapos oli apim membasip blong Cook islands long ol intanesenal lain olsem United Nations na Commonwealth, na dispela i givim heve long ol pipol blong Cook Islands husat i holim New Zealand sitijensip, orait ol bai rausim rait blong ol Cook Islanders long kamap sitijen long hap.
Ol toktok blong em i kamap bihainim lukluk raun blong New Zealand Praim Minista Helen Clark, blong sainim tok orait blong strongim ken wokbung namel long tupela kantri em i winim pinis wan-handret yar.
Insait long ol toktok wantaim Coo Islands Praim Minista Dr.
Terepai Maoate dispela wik, lida blong New Zealand i bin tokaut long ol kain heve long sitijensip, sapos Cok Islands i kamap ful memba blong dispela tupela intanesanel lain.
Em i tok sapos oli kamap memba long despela tupela intenesenal organaisesen, bai oli mas kisim independence.
Arm fos na National Polis bilong kantri long ino ino soim respect long President Abdurrahman.
Emi makim ot toktok long lower house na uper house of parliment, we ol memba bilongen iwok long mekim ol wok nau bilong holim wanpela special meeting - we despela iken mekim president Wahid lusim wok bilongen.
Mahfud i wanpela civilian- na em itok military lo bilong 1997 itok- polis na military imas ol taim harim oda bilong president aninit long supreme Commander bilong military ainit long 1945 constitution.
Emi mekim ol despela toktok bihain long ol lida bilong polis na military ibin tokaut strong ino laikim tingting bilong Mr.
Wahid long kamapim wanpela State of Emergency- we em inap long pasim rot bilong wanpela special meeting bilong parliment long mun August bilong rausim pawa long han bilongen.
President blong French Polynesia, Gaston Flosse, i laikim France long givim bikpela otonomi oa bikpela paua moa long teritori long lukautim ol wok blong en.
Long toktok blong em insait long wanpela konfrens long Leeward Islands em i bin tok, dispela otonomi bai larim France i lukautim tasol nau ol bikpela paua olsem - currency, justice, army, law na order - insait long wok blong muvim ol paua igo long teritori em bai kisim planti yar yet.
Na em i tok bikpela samting gavman blong em i save lukluk long en, em bai ekonomi blong French Polynesia i mas gohet gut yet olsem nau -- we ekonomi i wok long grou long 5-pesent olgeta yar.
Fiji ku lida George Speight long kot, i bin go sanap long kot em yet insait long Suva.
Niusmeri blong mipela long hap, Ofa Kaukimoce, i ripot olsem man ia, Navin Naidu, i bin tokim kot olsem, ol sas oli sasim em long en, ino stret.
Oli bin sasim Mr Naidu long giaman olsem em i holim wanpela loa digri oa setifiket, na i bin traim long paulim kot blong halvim Speight.
Navin Naidu i bin tokim Suva Magistrates Court olsem, em i laik lusim kantri long wanem sampela lain i tok lukaut long kilim em, na i laik go long America blong kisim wanpela loia.
Naidu i bintokim kot, em i laikim wanpela loia blong America long go galasim University of London, husat i bin tok, loa digri blong em i wanpela giaman digri.
Magistrate Laisa Laveti ino oraitim aplikesin blong Naidu long peim beil moni.
Deputy Director blong Public Prosecutions, Peter Ridgeway, i bin askim kot long rausim aplikesin blong beil long wanem sapos oli lusim em, em i ken lusim kantri oa em inap long bagarapim ol witnes blong polis.
America, tasol tru tru em i wanpela Malaysian sitijen.
Dispela kot kes bai kamap ken long 21 de blong dispela mun.
Long nau, Naidu i stap long rumgat blong polis.
Ol lain Muslim Gurrilla insait long Phillippine itok- oli kisim wanpela niupela hostageken- na em wanpela missionary or pastor bilong lotu Islam- tasol ikam inap nau ol ino save yet long wanem samting ikamap long tripela pipol bilong America ol iwok long holim pasim ol.
Insait long namba wan toktok stat long tunde ikam inap nau em taim ol ibin tok olsem- oli katim off pinis nek bilong wanpela bilong America- Islam.
Tasol wanpela mausman bilong ol rebel ino bin mekim wanpela toktok long oli kilim idai sampela lain hostage bilong ol na em ino tokaut stret tu sapos olgeta hostage istap bung wantaim- maski wanpela ripot bilong military itok- oli skelim ol igo long tupela hap pinis.
29) ol hostage wantaim tu Sobero na tupela maret kristen manmeri bilong America.
Richard Dinnen i ripot olsem wok blong gavman long taitim bun na pasim ol kain pipol olsem, i wanpela hap tasol long bikpela wok tru blong klinim aut PNG Department blong Foreign Affairs we planti paul pasin i wok long gohet long en.
PNG Foren Minista John Pundari i bin tekova long dispela wok taim Praim Minista i bin wokim sampela senis long kebinet long mun i pinis.
Nau, em i promis long klinim aut dipatmen, em i wok long paulim planti wok tumas.
PNG embesin long ol narapela kantri, wantaim tu PNG opis long Cairns na Sydney.
PNG long sotpela taim, tasol oli stap olgeta.
Asia, na moa yet long China.
Polis long Papua New Guinea i tok oli no klia tumas nau sapos ol toktok olsem -- i gat wanpela wan-pisin pait i gohet long Southern Highlands provins i tru oa nogat.
Niusman Richard Dinnen i ripot olsem, sampela tokwin i wok long kamap olsem pait i wok long gohet klostu long eria we ges i stap long en.
Ol nius ripot long dispela pait i bin wok long mekim ol kampani i halvim dispela PNG-Queensland ges paiplain projek i wari.
Ol lokal nius ripot long wik i pinis i bin tok 25 pipol i bin idai long dispela wan-pisin pait antap long Hides eria blong Southern Highlands, we ges bai bihainim ol paip i kam long Australia.
Ol dispela nius ripot i bin go hariap tru long ol intanesanel media na i mekim ol kampani i halvim projek i belhat na oli sutim tok long ol niusman long raitim bikpela nius stori tumas long liklik samting.
Ol sinia polis long distrik i bilip nau olsem, ating dispela ripot ino bin tru, na i kamap bihainim sampela tokwin nating tasol em pipol long dispela eria i bin kirapim bihainim ol maus wara long politik.
Planti taim ol lokal lida insait long ol eria longwe long taun long i kirapim ol kain toktok, blong halvim tingting politik blong ol yet, na taim ol gavman ofisa igo blong painim aut moa, oli save painim aut olsem, ol dispela toktok ino tru.
Wok blong polis long painim aut moa, i gohet yet.
Qantas long kisim bikpela shea insait long Air New Zealand i bungim bagarap we Singapore Airlines ibin hariap long apim shea blong em.
Singapore Airlines ibin wok long traim kisim tok orait blong gavaman long apim mak blong shea blong em long Air New Zealand antap long 25-pesen mak em nau ol arapela kantri long wold imas igat long kampani.
Qantas long baim bikpela shea na kontrolim Air New Zealand.
Helen Clark long wik bihain long traim grisim em long rausim mak blong ol shea em wanpela kampani imas igat sapos emi laik papa long dispela kampani.
Immigration otorati blong Australia i tok, em bai muvim 231 refugi pipal oli bin painim ol long Christmas Islands, igo long bikples Australia, tete.
Ol dispela refugi i bin stap insait long wanpela sip blong Indonesia, em Australian Federal Polis i bin pasim ol klostu long nambis blong Australian territori aste.
Bai oli sasim faivpela kru blong Indonesia, long oli bin traim long bringim hait ol dispeal pipal ikam insait long Australia.
Acting Immigration Minister, Chris Ellison i tok, em ino save gut yet, wanem hap tru bai oli salim ol dispela pipal long go stap long en.
Presiden bilong America, George W Bush i tok, wok-bung na wok-pren namel long America na European Union i stap strong yet, maski ol igat ol dispela narakain tingting na ino wanbel long sampela samting.
Em ibin mekim dispela toktok bihain long wanpela samit miting insait long Sweden.
Ol Fiji Gavman ofisa i tok Ku lida, George Speight i save long wanem samting em i ken mekim blong painim wanpela lawya blongem.
Ofa kaukimoce i ripot i kam long suva, olsem ol prison Otoroti i tok despela em tru bihaen long Mr.
Speight i bin autim wari blongem olsem em bai i no nap long hirim wanpela lawya blongem.
Prisons Commissioner Aisea Taoka i tok Speight i bin kisim ofa i kam long sampela lawya husat i bin toktok long sanap makim em long kot long sas long treason oa em i bin laik bagarapim gavman na kantri.
Taoka i bin tok long despela taim em i bin harim ol wari blong Speight long kot long em bai i no nap painim wanpela lawya blongem.
Taoka i tok oli bin givim em ol pas long offer, long Nukulau ailan, we haus-kalabus i stap longen na ol famli blong Speight nau i wok long traim long painim wanpela lawya long go lukim em.
Prison commissioner i tok tu olsem Speight i ken kisim ol telephone call long ailan, long mibile phone em ol prision otoroti i save usim.
Tasol, oli mas chek gut longen pastaem ol despela telephone call i go longem.
Long dispela taim, man husat i wok long tok em lawya, Navin Naidu i wok long stap long rumgat long suva haus-kalabus blong wetim narapela taim blongem ken long kamap long kot long 21-de blong dispela mun.
Em i bin lusim Hospital wantaim tripela long ol pikinini blong em.
Ol dokta i tok, health blong em i kamap gut ken na ol samting i stap oraet taso.
Australia Praim Minista, John Howard i no tokaut stret yet sapos Indonesia President Abdurrahman wahid bai i kam long Australia long pinis blong dispela mun.
President wahid i wok long tingting long kam lukluk raon long Australia na New Zealands, tru em i gat sampela heve i stap longem long parliament i kisim em long kot blong rausim em long ol dedspela wik i kam.
Howard i tok President Wahid i tok pinis long planti taim em bai i kam long Australia na em ino save kamap.
Suva long ol sas bilong wokim giaman toktok long ol kot pepa.
Navin Naidu, ibin tokim kot olsem em ino mekim wanpela rong na ol ibin putim em long kalabus igo inap long taim em i kamap ken long kot insait long wanpela wik bihain.
Em ibin tokim kot olsem em i laik lusim kantri, long wanem sampela lain ibin tok-lukaut long kilim em.
Navin Naidu i bungim ol sas bilong givim wanpela giaman kot pepa na i laik blokim wok bilong jastis.
Tasol, Universiti ov London ibin tokaut olsem dispela loa digri bilong em, emi wanpela giaman pepa na ol ibin sakim aplikesin bilong em long go insait long Fiji Bar.
Niusman bilong mipela long Middle East Tim Palmer i ripot olsem, tripela pipol ibin dai taim ol ganman ibin sut long ol kar.
Insait long dispela nupela pait, wanpela ganman bilong Palestine ibin sut long gan long wanpela kar bilong Israel long bikrot, em i stap long saut bilong Bethlehem, na kilim wanpela sinia ami ofisa bilong Israel.
Narapela soldia bilong Israel ibin sut-bek na kilim dispela man bilong Palestine.
Jewish pipol, ibin tok bihain olsem ol tasol ibin kilim dispela draiva bilong Palestine.
Ol ami ofisa bilong Israel i tok, ol ino ting olsem dispela toktok bilong ol i tru.
America ibin rediim.
Polis bilong Palestine i wok long sekim olgeta kar long lukim sapos ol i wok long karim ol gan na samting bilong pait.
Praim Minista bilong New Zealand Helen Clark ibin autim gutpela toktok na laik long tingting bilong ol Saut Pasifik kantri long kirapim wanpela Fri Tred Eria.
Em na lain bilong em ibin wok long go bek long New Zealand, bihain long ol ibin stap long 100 yar selebresen bilong wokbung namel long New Zealand na Cook Islands.
Mrs Clark i tok, rot i op istap bilong New Zealand i stap insait long dispela agrimen, insait long ol toktok bilong fri tred em i holim wantaim ol rijonal patna kantri bilong en.
Ol peacekeeper blong United nations na ol militia ino lakim East timor i kisim independens i bin sut long gun igo ikam namel long ol klostu long border wantaem said blong Indonesia long East Timor.
Ol despela para military i bin ronawei bihaen long ol pait long gn.
Army blong Indonesia i tokaut pinis olsem tru despela pait i bin kamap na oli tok oli bilif sampela long ol gunman i bin kisim bagarap.
Praim Minista blong Papua New Guinea i toktok nau long pasim olgeta poka masin long kantri.
Richard Dinnen i ripot olsem gavaman bai lusim bikpela takis moni tru sapos oli stopim ol poka pasin.
Emi tok em bai askim long holim wanpela spesel miting blong kabinet sampela taim long dispela mun long tokaut tru tingting blong em long pasim ol pika-masin.
Mak blong ol takis ikam long ol poka masin long Papua New Guinea isave bikpela tru winim ol arapela kantri long wold na gavaman bai inap lusim planti million dolla long takis long wan wan yar sapos oli tok orait na kamapim dispela tambu.
Dispela emi tingting oli laik bihainim long wanem eleksen nau iwok long kamap klostu we wanpela yar tasol istap.
Wanpela Rights group blong ol pikinini i wok long strongim tok long Australia gavan long em i mas sainim wanpela international agreement blong stopim ol gavman oa kantri long usim ol pikinini soldia long pait.
Coalition to stop chid soldiers i tok moa long hap-miliion pikinini i wok long wok long ol army raon long ol hap long wol.
Tokman Sekai Shand i tok long sampela african kantri, ol pikinini, em krismas blong ol i stap long wanpela-ten-tri, i wok long pait long ol woa.
Tasol, Mr Akao i tok, polis ino bin kirap-nogut long dispela toktok bilong ol, long wanem sapos ol yet ibin wokim investigesin, ol bai painimaut wankain samting.
Premia bilong Guadalcanal i stap yet long hausik, bihain long ol ibin sutim em tripela taim insait long wanpela gan-pait long Weathercoast, long tupela wik igo pinis.
Tupela refugi husat i bin ronawei long Woomera Dentention Centre long South Australia, i kamap pinis long Adelaide Magistrates Kot long mun bihain.
Wanpela polis patrol i bin kisim Hamid na Amid Devudi tete bihain long oli bin lukim ol klostu long Pimba long south blong Woomera.
Magistrate ino bin larim tupela man long peim bail moni, na tupela wantaim bai kamap ken long kot long Adelaide long namba 27 dei blong mun July.
Gavman blong Indonesia bai salim wanpela sinia ofisa i go long Geneva long mun bihain long statim ken ol pis toktok wantaim ol rebel lida blong province blong Aceh.
Jakarta Post i bin tok, dispela tingting blong salim Co-ordinating Security Minister, Agum Gumelar i go long Geneva long stap insait long ol toktok long namba wan dei blong mun July, oli bin mekim insait long wanpela cabinet miting em Vice President Megawati Sukarnoputri, i bin go pas long en.
Ol Muslim rebel long southern Philippines i larim pinis tripela hostages blong Philippines igo fri, tasol inogat nius long tripela man blong America em ol Abu Sayyaf i wok long holim kalabusim ol.
Ol ofisel i tok, balus bai kisim dispela tripela pipal igo long Manila blong bungim President Gloria Arroyo.
Nau yet, ol Roman Catholic bishops blong Philippines i givim pinis sapot blong ol long ol soldia long kilim ol Muslim rebel sapos oli pait bek long ol.
Oli givim dispela sapot blong ol, longwanem ol dispela rebel i wok long kilim na paitim nating ol pipal.
Ripot blong Gavman blong Indonesia i soim olsem, moa long 55-tausen ol haus i bin bagarap insait long trabel i bin kamap namel yet long pipal blong kantri stat long 1999.
Antara nius agensi i tok, ol narapela haus em paia i bin kukim ol insait long ol pait, em long 448 haus lotu, 241 skul na 260 ol ofis.
Ministry blong Resettlement na Regional Infrastructure i tok, bikpela bagarap tru i bin kamap long Maluku islands, we ol pait namel long Muslim na Christian i bin bagarapim 35 tausen ol buildings.
Pait wantaim ol rebel long Aceh i bin bagarapim moa 12-tausen ol buildings.
Peace Corps, bai lusim Papua New Guinea, bihainim ol wari blong sekuriti.
Peace Corps i tok olsem, em bai kisim bek 24 ol volunteers blong em long Papua New Guinea long namel blong mun bihain.
Director blong Peace Corps, Ellen Field i tok, oli bin wokim bikpela wok blong traim lukautim safety blong ol volunteers, tasol bikpela heve blong crime na sekuriti i min olsem, ino moa safe long ol woka blong em long wokim ol projek.
Peace Corps i stap pinis long Papua NEW Guinea stat yet long 1981, na samting olsem 800 ol volunteers i bin wok pinis long ol projek raun long kantri insait long ol eria blong health, fisheries na smol bisnis development.
Dispela heve blong crime i bagarapim pinis naim blong Papua New Guinea insait long ol narapela kantri, tasol ol lida blong kantri i wok long sutim tok long ol nius-lain blong ol narapela kantri long bagarapim naim blong kantri.
Dalhousie Spring ibin tait na pasim rot bilong ol insait long Sompson Desert.
Ol dropik ol kaikai bihain long oli poret olsem planti ol toursit ikam olsem long Queensland aiting iwok long raun igo olsem long despela hap.
John Watkins bilong National Parks na Wild life serice itok- ol despela tourist ino bihainim ol tok lukaut long inoken igo long despela hap.
SVT pati em bipo i bin stap insait long gavman, i tok oraet pinis long bung wantaim Christian Democratic Pati, oa V-L-V.
Lida blong SVT na wanpela taim em i bin deputi prime minister blong SVT gavman, Filipe Bole, i tok, tupela pati i wok long tingting gut sapos oli ken makim wanpela kandidet tasol long stap insait wanpela constituency oa makim wan wan kandidet blong ol yet na sharim preferences namel long tupela yet.
VLV pati i gat planti memba i jonim nupela SDL pati em caretaker Prime Minister, Laisenia Qarase, i bin fomim.
Wanpela demonstartor iwok long sik nogut tru insait long hausick bihain long ol polis bilong Swedin ibin sutim em long gan insait long wanpela anti Globalisation Demonstration.
Despela man i namel long tripela pipol ibin kisim ol marasin long ol bagarap ol ibin kisim long katres- bihain long wanpela polis ibin sut nambaut insait long pait wantaim ol demonstrator insait long Gothenburg Srteet.
Pastaim longen- Justice minista bilong Swedin-Thomas Bodcstoem itok- ol polis ibin sutim tupela demonstrator long taim bilong pipol ibin ibin kamapim protest wantaim strongpela tingting kros insait long exhibition senta.
Bodstroem ibin tokim ol niusmanmeri olsem oli pulim kalapusim namel long 5- na d 6 handred pipol na ol iwok long sasim namel long 50 na 60 pipol.
Em itok ol lain bilong kamapim trabel autsait long Swedin ibin kamapim ol despela trabel.
18) pipol ibin dai insait long ol trabel namel long ol rebel na gaman soldia.
Wanpela military komanda i tok ol ibins utim dai faifpela rebel memba blong Free Aceh Movement long Sarere.
Tasol wanpela rebel komanda i tok em INO kisim iet wanpela toktok makim dispela birua, tasol em i tok lain blong em ibin kilim eitpela soldia pinis.
Geneva long mun bihain.
Sri Lanka i makim long wok oslem Hai Komisina long Australia.
Em i tok ol toktok ol i sutim igo long retired Major Genral Janaka Amnesty i tok Genral ating ibin stap insait long ol birua blong kilim ol pipol na givim bagarap long ol pipol long Wehera armi kem namel long 1988 na 1990.
Co-ordinator blong Sri Lanka human rait, Robyn Kilpatrick i tok Amnesty i raitim pas igo pinis long Foren Affairs Minista Alexander Downer, tasol em ino kisim wanpela bekim iet.
Em i tok ol kantri igat rait long mekim olketa samting long ol pipol, husait i stap insait long ol wok-painim, i mas pinisim gut wok-painim-aut pastaim long ol iken kisim ol kain wok, olsem wok Hai Komisina.
Long Singapore, sampela long ol man husat i bin kamap ol POW -- prisoners of war, oli kisim pinis samting olsem 14-tausen dola kompensesin moni blong bekim pen na taim nogut em oli bin bungim long Seken Wol Woa.
Sunday Times niuspepa i ripot olsem, gavman blong Britain i bin givim dispela kompensesin long faifpela man blong Singapore husat i bin wok blong British ami na ol Japanese i bin pulim kalabusim ol taim oli go insait long dispela hap blong Asia.
Oli bin min long givim dispela kompensesin tasol long ol British soldia husat i bin kamap ol POWs insait long Asia, tasol lain oli kolim - War Pensions Agency long Britain i bin askim tu ol narapela pipol husat i bin POW, na husat i pilim olsem ol tu i mas kisim kompensesin moni, long putim aplikesin blong ol.
Israel i ken slekim taitpela sekuriti am i gat insait long ol Palestine teritori.
Wanpela ofisal blong U-N i tok Mr Sharon i mekim dispela toktok insait long wanpela bung kaikai long Jerusalem wantaim U-N Secretary General Kofi Annnan, blong sidaun toktok long ol heve.
Long miting blong em wantaim Mr Annan, lida blong Israel i bin tok pla ti taim olsem, taim blong larim bel i kol bai nonap kamap inap long taim tupela sait i kamapim bel-isi, tasol hetman blong U-N i bin tok ating bel-isi olgeta bai no nap kamap.
26) Filipino na America.
Mrs Arroyo bai lusim Manila long tumora na bai pastaim long Palawen provins, hap we ol rebel ibin holim stat sampela long dispela ol pipol long mun igo pinis.
Man ia, Francis Ganzon, i askim strong President Arroyo long kuik-taim stopim armi long painim ol rebel.
Ol rebel ibin larem Ganzon igo fri long Sarere.
Praim Minista blong Bangladesh, Sheikh Hasina Wajed, i tokaut pinis long bikpela belhat blong em long ol bom pairap em oli kilim pinis 22 pipol na bagarapim narapela 100.
Bangladesh ino save lukim ol kain bom pairap olsem dispela bipo long 30 yar histori blong kantri.
Long toktok blong em insait long paliment, em lain oposisan ino laik stap long en, praim minista i askim pipol blong Bangladesh long go agensim ol lain i pairapim ol bom long Sarere, na i tok promis olsem, em bai kirapim ol strongpela wok agensim ol.
Bom i bin pairap long wanpela miting long opis blong Awami League insait long Nara-yang-anj siti.
Praim Minista i tok ol man i pairap ol dispela bom blong kirapim wari pastaim long eleksan blong kantri, na blong bagarapim wok blong demokrasi long kantri.
Wanpela elain blong Australia oli kolim, Virgin Blue, i tokaut pinis long nambawan ripot moni ripot blong en.
Em i wokim dispela taim em i toksave olsem, em bai stat falim ol balus blong en namel long Sydney na Melbourne long 15 de blong mun Julai.
Ron namel long Sydney na Melbourne i wanpela bisi rot stret blong ol balus.
Virgin Blue i tok tingting blong en long stat go-kam namel long dispela tupela siti i bihainim gutpela moni ripot stat long taim em in bin statim wok tru long Australia long 31 de blong mun Augus long yar igo pinis.
Virgin Blue i tok em i ting em bai kisim moa long haf-a-milian dola profit long wok blong en namel long Jenuari na Mas 31, 2001.
Bikpewla bos blong Virgin Blue, Brett Godfrey, i tok dispela mak blong profit i gutpela tru, long wanem taim em i stat, ol kain kain heve i bin wok long kamap na tu bikpela resis tru i bin wok long kamap namel long olgeta elain blong Australia wantaim tu pundau long strong blong Australian dola na prais blong bensin i bin dia tumas.
America i tok, Kyoto agrimen i dai pinis, tasol.
America i tok ol envairoment toktok blong Kyoto agrimen i dai pinis -- tasol em i bilip olsem em i ken go pas long kirapim wanpela gutpela rot moa blong pasim dispela heve oli kolim - global warming.
America taim em ino putim wankain heve tu long Europe.
Em i bin tok oli mas daunim dispela mak blong ol bai wankain olsem mak blong 1990, pastaim long yar 2010.
Long sait blong ol European kantri, i tru oli sapotim Kyoto triti, tasol i nogat wanpela long yet long ol 15 EU memba kantri i oraitim em yet long paliment blong ol.
Cooks Islands i tok ol Pacific Island kantri ino strong tumas long wok blong ol agensim kempein blong lain oli kolim - Organisation for Economic Co-operation and Development - long pasim ol fainens senta blong ol insait long ol narapela kantri.
Cook Islands Praim Minista Doctor Terepai Maoate i tok em i gat laik olsem miting blong ol Forum Economic Minista dispela wik long Rarotonga bai kamap wantaim wanpela strongpela tingting na strongpela sanap bung blong namel long ol Pacific Forum kantri.
Em i tok em bai gutpela moa sapos moa kantri i bin sapotim em taim em i toktok long dispela pasin blong oeCD insait long miting long Barbados.
Praim Minista blong Cook Islands i tok kantri blong em i save kisim bikpela hap long moni blong en i kam long ol Finance Centre blong en na em i no nap long lusim ol dispela.
Gavaman blong Cook Islands i rereim pinis wanpela polisi blong kisim ol wokman na meri blong arapela Pasifik Islands long igo kisim ples blong bikpela namba blong ol Cook Islands em nau oli lusim pinis Islands nago painim wok long Australia na New Zealand.
Long igo wantaim ol wokman na meri blong Pasifik kantri, oli bin givim tu tok - orait long ol work-permits igo long sampela ol wokman na meri blong Asia long wok insait long ol bilding indastri.
New Zealand gavaman i givim igo long ol pipol blong em.
Cook Islands Praim Minista i tok lukaut long lokal media!
Praim Minista blong Cook Islands i tok lukaut long media oa ol wok nius long kantri olsem, em yet bai makim wanpela Media Council blong blong skulim ol long gutpela pasin, sapos oli no wanbel long kirapim wanpela lain blong lukautim wok blong ol yet.
Niusman Sean Dorney i ripot olsem Cook Islands Praim Minista Doctor Terepai Maoate i bin tokim wanpela Journalism Workshop olsem, em i wet longpela taim pinis long media long kirapim wanpela lain blong lukautim wok blong en yet.
Journalism Workshop we Dr Maoate i bin toktok long en, i wok long rereim ol niusman meri long gutpela pasin blong raitim ol nius ol samting i kamap long miting blong ol Forum Economic Minista em bai kamap long Rarotonga dispela wik.
Cook Islands, na em i tok olsem, em bai traim hat long painim sampela wei blong halvim ol man husat media i bin bagarap ol.
Cooks em tupela i save resis agensim wanpela narapela na tupela ino bin nap yet long wanbel long kirapim wanpela kaunsel em bai save galasim na skelim wok blong ol.
Praim Minista blong Cook Islands i tok em i bin wok long wet inap long tupela yar pinis long dispela kaunsel long kirap na dispela wet wet inap nau.
Doctor Maoate i sutim tok tu long ol media blong narapela kantri husat i save tok turis bisnis long ol ailan kantri i nap bagarap sapos gavman i mekim dispela pasin long ol media.
World Benk, International Monetary Fund and the Asian Development Benk.
Mr Chand i tok gaman blong Qarase ino laik luk-save long dispela ol toktok.
Internation Monetary Fund bai givim moni blong kirapim wanpela financial intelligence, em bai wok wantaim Forum Secretariat, long Suva, Fiji.
Wok blong dispela centre, em long halivim long kisim na bungim wantaim intelligence information, em ol memba kantri iken nap usim.
Director blong Economic Division blong Secretariat, Stan Vandesyp itok, as-tingting, em long painim aut moa long ol bank isave kisim ol paul-moni.
Em i tok, dispela bai halivim tu long painim aut stret sapos ol Mafia lain blong Russia i wok long putim ol paul moni blong ol long rijon, na husat tru igo pas long ol long Pacific.
Gavman blong Indonesia i wok long askim ol narapela kantri blong halivim wantaim wok blong painim ples long putim planti tausen ol refugi blong East Timor, long en.
Ol dispela refugi blong East Timor i bin mekim tingting blong ol yet long stap olketa wantaim Indonesia.
East Timor i wok long stap insait long ol kem long West Timor, i bin laik long stap olketa wantaim Inonesia.
Erna Witoelar, i tok, Jakarta i bin ting bai haf tasol long ol refugi bai stap, na olketa bai igo bek long East Timor.
Tasol, 98 pesen blong ol refugi famili i bin mekim tingting long stap wantaim Indonesia.
Gavman long Jakarta nau i gat bikpela wok tru long putim ol long West Timor na ol narapela ailan i stap klostu.
Erna Witoelar i tok, gavman i laikim ol narapela kantri long halivim Indonesia.
International Human Rights grup ino bilip tumas long dispela ol risalt blong ol refugi i putim naim blong ol na i tok, ol refugi kem insait long West Timor i stap yet aninit long lukaut blong ol militia, na oli wok long poret long tokaut stret long tingting blong ol.
Praim Minista blong Israel, Ariel Sharon, ino wanbel wantaim Foren Minista blong em, Shimon Pere.
Tupela i bin hatim wanpela narapela insait long wanpela miting blong kebinet blong toktok long ol trabal long Middle East.
Israel redio i tok koros namel long dispela tupela lida i bin kamap bihain long Mr Sharon i bin rausim wanpela tingting blong Mr Peres long bungim Palestinian lida Yasser Arafat na UN General Secretary Kofi Annan.
Tede i laspela de long raun blong Mr Annan insait long Middle East.
Mr Peres i tok Mr Sharon ino bin laikim wanpela ofa long bung wantaim dispela tupela man.
Israel na ol Palestine lida i bin wanbel long en long wik i pinis.
Mr Sharon i tokaut pinis olsem, em ino bilip tru na i wok long tubel long pasin blong Mr Arafat.
Em i tok em ino ting Mr Arafat i save tokaut long trupela tingting blong em, olsem na em ino wanbel long ofa long bungim em, na i tok, nogat toktok bai kamap taim ol trabal i wok long kamap yet.
America dispela taim.
America blong pasim wanem kain trabal oa woa narapela kantri i laik kirapim agensim em.
Em i tok wok blong Japan dispela taim em long galasim moa wanpela wei blong lukautim tasol Japan, na bai oli noken go abrisim dispela.
Japan difens bos klostu bai bungim American Secretary blong Defence, Donald Rumsfeld taim em igo lukluk raun long hap dispela wik.
Gavman bilong New Zealand ibin autim ken strongpela tingting-ino-laik bilong en long slekim ol strongpela rul long husat iken papa long balus-kampani bilong kantri, Air New Zealand.
Air New Zealand.
Tasol, Praim Minista bilong New Zealand Helen Clark i tok, New Zealand i nidim wanpela strongpela balus-kampani long halivim long apim nem bilong New Zealand olsem wanpela gutpela ples bilong ol turis igo go raun long en.
Na nau yet, ol ganman i bin sutim wanpela lain kar blong bikpela oposisen lida long Bangladesh, Khaleda Zia, klostu long kapital, Dhaka.
Pati blong em, Balgladesh Nationalist Party i tok Ms Zia ino bin kisim bagarap bihainim dispela trabal.
Tasol, oli tok ol man husat i bin sutim lain kar blong em, oli memba blong Awami League, pati nau i ronim gavman.
Tupela katres i bin kisim wanpela hap-lori em i bin karim ol sekuriti ofisa na i bin wok long ron bihainim jeep blong Ms Zia.
Ms Zia i bin wok long ron igo long sauten Bangladesh blong wokim wanpela politikel toktok long hap.
Ol ofisal blong Bangladesh National Party i tok ol memba blong Awami League i bin stopim Ms Zia na lain blong em long Kadampur haiwe.
Ol Ekonomik Minista bilong Pasifik bai lukluk long ol wei bilong larim ol ovasis investa na bisnis kampani iken investim moni long moa graun, insait long Forum miting bilong dispela yar long Cook Islands.
Niusman Sean Dorney i ripot olsem dispela pepa i lukluk long ol wei bilong abirisim ol pait-koros long wei bilong usim graun insait long rijon.
Tasol, wanpela samting em bai inap kamapim ol koros insait long dispela miting, bai kamap bihain.
Dispela em long wei bilong pulim ovasis investmen igo long ol graun em pipol i papa long ol, na long lukautim gut ol papa-graun na ol investa long sem taim.
Insait long Solomon Islands, pait namel long ol pipol long ol koros bilong graun, ibin mekim ekonomi bilong kantri i bruk-daun.
France iwok long igo daun.
60-tausen long dispela yar.
Air Liberte ino long taim igo pinis ibin stopim oa katim bek namba blong ron blong ol igo long New Caledonia.
Wanpela memba blong bikpela oposisen pati long Bangladesh i wanpela namel long tripela pipol oli pulim kalabusim pinis, bihain long wanpela bom i bin pairap na kilim 22 pipol insait long wanpela miting blong Awami League, pati i ronim gavman, long wiken.
Foren Minista blong Bangladesh i tok tu olsem, bom i pairap ia i makim nambawan bikpela pasin blong kilim ol man insait long kantri bihain long tripela ten yar.
Na Foren Minista i tok em i wok blong wanpela het-strong sios lain em i save kamapim ol kain trabal olsem raun long wol.
AFP nius ejensi i tok oli arestim pinis tripela pipol bihainim trabal, na namel long tripela ia i gat wanpela memba blong Bangladesh Nationalist Party, wanpela niusman na wanpela meri husat i save wok long kolos fektri.
Bangladesh i gat bikpela belheve tru bihain long dispela bom em oli bin pairapim long Nara-yanganjsiti long Sarere nait, we samting olsem 100 pipol tu i bin kisim bagarap.
President Abdurrahman Wahid bai gohet wantaim tripela wik lukluk raun long wik bihain, long Australia na New Zealand.
Dispela lukluk raun oli wok long pasim pinis inap long fopela taimPresident bai igo lukluk raun tu igo long New Zealand inap long wanpela na igo long Philippines inap long haf-aday.
Sapos dispela lukluk raun i kamap tru tru, em bai laspela lukluk raun blong President Wahid igo long ol narapela kantri, longwanem, palaman bai vot long namba wan dei blong mun Ogas, long bringim em igo long kot.
East Timor blong bringim kamap pis long dispela hap, bihainim vot blong em long mun Ogas, 1999, blong kisim independens.
Taiwan ibin katim wok-pren wantaim Macedonia, bihain long gavman bilong Macedonia ibin wokim disisen long wik igo pinis long statim ken ol wok-pren wantaim China.
Dispela disisen bilong Macedonia ibin katim ol wok-pren na wok-bung wantaim Taiwan, na dispela i larim 28 kantri tasol long wold i luksave nau long Taiwan na ino bikples China.
Foran Ministri bilong Taiwan ibin tok, em ino hamamas long Macedonia ibin katim gutpela wok-pren namel long tupela kantri.
Beijing, long redi long ol i statim ken ol wok-pren namel long gavman bilong tupela kantri.
Timor Gap Treaty kolostu bai pinis, na larim ol oel na gas projek, em bai kos planti-billion dola, long go het insait long Timor Sea.
Darwin long northern Australia.
Darwin tete, Bill Parker bilong Philips Petroleum ibin mekim sampela toktok em i soim olsem kolostu nau bai ol i sainim wanpela agrimen.
Philips Petroleum igat sampela arapela rot i stap yet, sapos ol ino kamapim dispela Timor Gap Treaty pastaim long pinis bilong mun Julai.
Em i tok, planti-million pipol long wold i wok long safa na bungim bikpela heve long ol taim-drai, haiwara na ol tait na long levol bilong solwara i wok long go antap, tasol Presiden George W Bush bilong America i ting olsem wanwan kantri i mekim samting long laik bilong ol yet bai inap pinisim dispela heve.
Australia bai givim klostu tri-million dola blong halivim ol pipal i bin bungim heve long trabel i bin kamap long Maluku, long Indonesia.
Hap blong dispela moni bai oli lusim long wan-tausen ton blong rice ikam long Australia, na bai kamap long Ambon long Sunday.
Dispela rice bai halivim blong givim kaikai long 45-tausen pipal inap long tupela mun.
Wan-million dola long dispela moni bai igo long World Health Organisation, blong lukautim pipal i bin lusim ol ples blong ol.
Foreign Minister blong Australia, Alexander Downer, i tok, taim dispela trabel i bin stat long Maluku long 1999, samting olsem fo-tausen pipal i bin dai na half million pipal i bin lusim ples blong ol.
Em i tok, Australia i givim moa long nain-million dola blong halivim Maluku long en, stat yet long 1999.
Man husat i makim Komanwelt blong Northern Marianas insait long America i tok em i hamamas long tingting blong komiti oli kolim - House Appropriations Committee, long apim mak blong moni em President Bush i laik givim, blong bekim moni Komanwelt i bin lusim long lukautim ol sitijen blong Palau, Marshall Islands na Federated States of Micronesia.
President Bush i bin givim 500-tausen dola blong bekim moni Marianas i bin lusim dispela wok.
Tingting blong House Appropriations Committee long apim mak blong dispela moni, i min Marianas nau bai kisim wan-kilian dola long 2002 moni-yar.
Man i makim Marianas long America, Juan N.
Babauta, i tok dispela bai nambatu yar we Marianas bai kisim wan-milian dola, sapos dispela tingting blong komiti i kamap loa.
Palau, Marshall Islands na Federated States of Micronesia, em i gutpela mak blong stat peim bek Marianas.
Australian Broadcasting Corporation oa ABC bai kirapim ken televisen sevis igo insait long Asia Pacific rijen.
Nesanel Gavman i tok em bai givim moni blong halvim A-B-C i kirapim wanpela intanesanel televisen sevis em bai gat planti kain kain gutpela progrem, wantaim tu nius na karent afeas.
Australia Foren Afeas, Alexander Downer, i tok ABC na intanesanel brodkasta Radio Australia i mekim ol wok long dispela Asia-Pacific TV sevis.
Televisen stesin, Channel Seven, i bin pasim Australia Television long mun Mas dispela yar.
Channel Seven i bin tok em ino bin gutpela bisnis.
Em i bin baim dispela TV sevis long ABC long 1997.
ASIA DEVELOPMEN BANK.
Niue emi kantri igat self-gavaman pinis wantaim fri association wantiaim New Zealand na ol pipol blong Niue oli sitisen blong New Zealand.
Asian Developmen Bank.
Premia ibin tok dispela pasin blong lain Organisation blong Ekonomik Cooperation na Development agensim Niue long dispela pasin pasin blong putim moni long ol bank long ol arapela kantri ino halivim tru ol tingting blong kantri.
Air New Zealand.
Air New Zealand.
25-pesent em i gat pinis long Air New Zealand na i tru Board i tok yesa pinis long dispela, Gavman i mas tok orait pastaim long en.
Qantas i sutim tok long dispela pasin tasol bikpela bos blong Air New Zealand, Gary Twomey i tok em i blong halvim kampani.
Dispela tingting bai putim gutpela moni igo insait long Ansett, na dispela bai halvim em i kamapim gut moa ol balus blong en em oli save ron raun long Australia, na bai mekim Wantas i tuhat long painim narapela wei blong strongim em yet.
Exxon Mobil Corperation i bungim pinis Papua New Guinea Praim minista- Sir Mekere Morauta lbilong toktok long PNG Australia Gas Pipeline project.
Sinia Vice President bilong Exxon-Harry Longwell itok- em ibin tokim sir Mekere olsem- stat long taim oli take over long despel aproject long long mun April- kampani ibin wok long traim winim ol kastoma insait long Australia.
Longwell itok- kain project olsem i needim halavim ikam long autsait- na emi hamamas long lukim Gavman bilong Papua New Guinea na Australia iwok long wok bung wantaim.
Ol makim depsela project long bringim gas ikam long Highlands bilong Papua Nw Guinea ikam long ol maket bilong Queensland.
Fiji i tok INO tru olsem China ibin mekim tok-lukaut long ol long ol wok-pren wantaim Taiwan.
Kaliopate Tavola, i tok Chinese Foren Affairs Ministri ibin singautim ambasador blong Fiji long biktaun Beijing long tok kilia long ol wok-pren wantaim Taiwan.
Tasol, em i sakim wanpela ripot insait long Fiji Sun niuspeipa tede olsem China ibin tok-lukaut long Ambassador Ratuvuki long ol bai autim em long kantri.
China i askim strong ol kantri blong ol arapela kantri long INO ken luk-save long Taiwan olsem em i narapela kantri.
Mr Tavola i tok Fiji ibin tokim ol long sait blong ol, tasol Beijing ino bekim wanpela toktok iet.
The Fiji Public Service Association.
Bihainim ripot bilong Ofa Kaukimoce long Suva, secretary bilong hap han bilong union, Krishna Chetty ibin namel long ol despela lain ol ibin rausim.
Ol ibin givim pinis letter long ol despela sikispela ol ibin rausim longen long despela wik.
Airport Fiji Limited Chief Ececutive, Jone Koroitamana itok- kampani nau ilaik kisim beck ol wokmanmeri ol ibin rausim na suspendim ol long mun May bihain long oli stretim ol toktok wantaim union na occupational Health na Safety ofical bilong labour ministry.
Ol itok -Bos bilong Airport Fiji Limited na- brach secretary bilong union na wokman bilong A.
F-L- Kristhna Chetty ibin grisim bel bilong ol wanwok bilongen -ol ibin rausim long senisim tingting bilong ol na inoken ikam long wok- na askim long ol kisim ol bek na putim ol igo bek long ol wok ol ibin hollim bipo.
Chetty itok -ol sikispela lain ol ibin rausim ol ibin bihainim ol oda ikam long ministry bilong labour bilong oli kisikm ol beck long wok long fonde bilong las wik.
Em itok- samtging nau em istap long han bilong Labour ministry long kamapim tingting long despela kes bilong ol.
Froen minista bilong Australia, Alezander Downer i tokaut ken long sapost bilong gavman bilongen long stretim ol heve bilong Bougainville insait loong pasin politic- em nau oli oraitim pinis.
Richard Dinneen Riport olsem- wanpela bigpela tokrait nau nau i kamap pinis long laspela hap bilongen long oli paitim toktok longen na despela agreement klostu bai igo long Papua New Guinea Cabinet bilong emi kamapim tingting longen.
Ol toktok ibin hadpela- tasol em ibin kamapim sampela gutpela kaikai longen long sampela long ol strongpela na hadpela samting.
Lastpela hap bilong ol agreement bai rerem ol samting bilong nwanpela autonumus gavman bilong Bougainville na ol wokpren despela gavman bai igat wantaim Papua New Guinea Gavman.
Foren minista bilong Australia- ibin tok hamamas long tupela sait long ol wok na tingting tupela ibin kamapim ikam inap nau- na itokaut ken long ol wok na tingting bilong gavman bilongen long sapotim despela agreement- we em itok - bai gutpela samting bilong Papua New Guinea long bihain taim.
Heve blong moni long Solomon Islands bai inap long mekim ol offis blongen ol narapela kantri long pasim wok blong ol oa daunim namba blong ol wokman na meri blong em.
Papua New Guinea na Taiwan.
Long toktok blong em insait long intanesanel human rights woksop long Jakarta, President Wahid i bin tok, em i tru olsem ami na polis i bin save wokim ol bikpela trabal long human rights bipo.
Tasol em i tok, maski i gat rekot i soim olsem ami na polis i save mekim dispela, bai gutpela sapos oli strongim moa wok blong tupela.
Indonesaia yet, i tok Indonesia polis i mas karim nem nogut long ol bikpela trabal long human rights em i bin wok long kamap inap long planti yar, we oli save gohet tasol na kilim pipol long Aceh, Maluku na West Papua.
16) Forum kantri.
Sean Dorney i ripot ikam long Rarotonga, biktaun blong Cook Ailan olsem, Professor Overton, em iet wanpela tisa long Massey University long New Zealand, i tok mo long 90-pe sen blong ol graun insait long Pacific i stap long han blong ol papa-graun.
Tasol, igat sampela, em nau igo long han blong ol turis bisnis.
Em i tok olsem dispela kain pasin ino gut sapos olketa kantri i bihainim.
Professor John Overon i tok dispela bai INO wok.
Em i tok em bai gutpela sapos ol kantri i bihainim sampela gutpela tok-piksa blong ol arapela kantri, na taraim long kamapim insait long kantri blong ol.
Regional Free Trade.
Wold Trade Organisation.
Kiribati, igat inap long yar 2012, long igo joinim dispela ol bikpela grup long wok-bisnis.
Narapela eria em Kiribati iwok long wari long en em long transport oa ol sip blong bringim ol kago insait yet long Pasifik.
George Speight insait long kot.
Malaysia nau i sanap long kot long em ibin mekim ol giaman toktok.
Mr Naidu nau istap long rum-gat stat iet long las wik.
Sapos kot i painim em i rong, em inap longstap kalabus long tupela yar.
Hai Komisin i mekim ol wok-painim iet sapos man ia i wanpela citizen blong Malaysia.
Wanpela lokal lawyer, Haroon Ali Shah, i tok pinis olsem em bai sanap makim Naidu long kot.
Man husat i bin holim wok olsem Polis Komisina blong Solomon Islands bipo, Frank Short, i sanap halvim tingting bai oli mas painim aut moa long blong wanem na ol pait i bin kamap namel long pipol blong Malaita na Guadalcanal.
Em i tok ol narapela biknem lida blong Solomon Islands, olsem ol sinia pablik sevant na ol bikpela bisnis lida, i laikim wanpela investigesin long kamap.
Dispela pait i bin pasim tu ol bikpela bisnis na indastri, mekim ekonomi i buruk olgeta, na i bin usim gan long fosim Praim Minista na Gavman i go aut.
Mr Short i tok, sampela taim klostu, trupela toktok long husat i bin statim pait na blong wanem pait i bin kamap, i mas kam aut long ples klia.
Shirley Escalante i ripot ikam long Manila olsem, Joseph Estrada, husat oli bin lukautim olsem kalabus long haus blong em yet, tede oli bin larim em i go long stap long haus sik blong kisim marasin blong kus blong em.
Nambatri divisen blong kot i bin larim olpela president ia long stap yet long Veterans Memorial Medical Center inap long kot i salim toksave long wanem samting bai oli mekim long em.
Oda long em bai stap long dispela haus sik i kam bihainim toksave blong ol dokta olsem, helt blong Mr Estrada baigutpela sapos em i stap yet long haus sik.
Pacific Ailen Forum Secrtariate itok- emi taim nau bilong mekim wanpela wokpainim bilong lukim sapos despela Action Plan bilong Economic reform insait long ol kantri bilong pacific i wok or nogat.
Deputy Secretary Genral bilong forum ibin tokim opening session bilong annual Forum ministers insait long Rarotonga olsem- Secretariate igat need long save long wanem gutpela kaikai ibin kamap longen na long sem taim em mas save long wanem ol ausa ibin kamap longen, olsem em iken painim ol gutpela we bilong mekim despela plaan iwok gut.
Sean Dorney ripot olsem- deputy secretary General bioong Forum Secretariate- Iofefea Maiava -itok emi taim nau bilong ol Economic minista long luk igo hed.
Timor Sea, namel long Australia na East Timor.
United Nations i tok tingting blong Australia long putim ol nupela tingting igo insait lng dispela tok-orait i wok long pasim ol long pinisim treaty kwik taim.
U-N i tok em i hat long hariapim ol toktok blong stretim dispela treaty pastaim long 15 de blong mun Julai, taim oli makim bai ol toktok i mas pinis, na East Timor bai kisim nupela gavman blong en long mun Augus.
East Timor i wok long putim bikpela bilip blong en long moni em bai kam long oil na gas long Timor Sea, moni em i laikim tumas blong stretim nesanel bajet taim dispela projek i stat wok long yar 2004.
Australia Gavman i tok em bai statim ken ol toktok blong stretim treaty long wik bihain.
Premire blong Niue, Sani Lakatani i tok America na narapela kantri em ino kolim nem blongen, i wok stopim kantri blongem long kamap memba blong Asian Development bank.
Em i tok America ino laikim despela ailan long em i kamap full memba blong ADB long wanem em i stap klostu wantaem New Zealand.
Niue em i self Governing kantri na em i fri long stap klostu wantaem New Zealand na olsem ol Niue, ol New zealand citizen.
Long dispela yiar Premier, Lakanati i bin stap long asian development Bank miting long manila na honolulu olsem observer na long toktok wantaem ol kantri long em i kamap memba blong ADB.
Premeir i tok kain blong ol organisation for economic Cooperatio na development agenisim Niue, long offshore banking industry ino bn halivimm askim blong kantri blongem.
Israel i wok long traim tasol long giamanim pipal blong wol.
Isreali i wok long gohet yet long kamapim ol pait na tu oli brukim pinis agreement.
Arafat i tok Israel i wok long traim long giamanim publik long despela graon.
Palestinian long oli no bihanim tok-promis blong ol long stopim pait.
Finance minista blong Australia, John Fahey, i bin givim sampela nius em ino gutpela tumas igo long Pacific Islands Forum Economic Ministers meeting long Cook islands.
Ol kantri long pasifik husat i wok long operating ol tax haven, oa scheme we ol bisnis ino peim takis long gavman bai i noken hamamas longen.
Sikispela kantri em nem blng ol i bin stap long oeCD harmful tax blacklist i bin hamamas long tok blong America, olsem em ino wanbel long em i swuim nos blongem igo long ol tax loa blong ol narapela kantri.
John Fahey i tok Australia i sanap halivim yet oeCD long tingting blong ol long klosim ol despela tax havens na tu America nau i sanisim ken tingting blongen na em i sapotim ken stronbgpela polisi blong oeCD.
Foreign Minista blong Australia, Alexanader Downer i tokaut ken long sapot blong Australia long political settlement blong pinisim ol pait long Bougainville, em nau oli wok long stretim tok longen.
Papua New Guinea Cabinet long oli lukluk longen na oraetim.
OL Reprentatives blong PNG Gavman na ol Bougainville lida i bin wok long holim miting i nap nau long sampela wik long Port Moresby, na isi isi oli kamap klostu tru long wanpela agreement.
Ol despela toktok ino bin isi tasol oli bin nap long breakthrough long sampela long ol bikpela oa sensitive issue longen.
Final Agreement longen bai i gat arrangement long wanpela autonomous gavman long Bougainville, na wanem wok-pren adimistration long ailan i ken gat wantaem PNG Gavman.
Papua New Guinea.
Australia i tok em i wari long wanem Pakistan i makim pinis militari hetman, General Pervez Musharraf, olsem president blong kantri.
Wanpela mausman blong Australia Foren Minista Alexander Downer i tok, dispela pasin i min Pakistan bai abrisim ken taim blong bringim bek demokrasi.
Dispela mausman i tok progrem blong General Musharraf long wokim wanpela general eleksen pastaim long October 2002, ino gutpela long wanem em ino stiarim Pakistan long rot blong go bek long demokrasi kwik.
Long yar igo pinis, Suprim Kot blong Pakistan i bin givim oda long General Musharraf long bringim bek pasin palimentri demokrasi pastaim long nambtri aniveseri blong 1999 ku, we em i bin kisim pawa blong ronim kantri.
Wanpela miting blong Commonwealth Heads Of Government long Brisbane long mun Oktoba bai lukluk long ol tingting blong kirapim ol strongpela wok moa agensim Pakistan, sapos em ino gohet long bringim bek demokrasi.
King Abdullah-the-second, blong Jordan nau i wok long go long East Timor bihainim tupela dei lukluk long Singapore.
King na wanpela grup blong em wantaim tu ol bisnisman na Deputy Prime Minister na Minister blong State for Economic Affairs, i wok long wokim dispela trip.
King Abdullah i bin tokim President S.
Nathan na Prime Minister Goh Chok Tong, insait long ol miting long oli mas wok bung long ol eria blong imformation teknologi, turism, telecommunicat, na ol samting olsem ol rot, hospital na ol bris na ol narapela samting olsem.
Em bai igo lukim 900 ol peacekeepers blong Jordan, em oli bin stap long East Timo pastaim long em igo bek long Jordan.
Joseph Dispela bel isi tu i karamapim ol arapela olpela paitman oa militant long Western hap blong Guadalcanal.
Long wanpela miting long dispela wik, Mr.
Sangu na ol komuniti lida, i bin tok orait long luksave long dispela nupela hap tingting oli bin kamapim ino long taim igo pinis, olsem blong larim ol memba blong pis monitaring tim igo bek long dispela eria.
Ol memba blong pis monitaring tim ibin igo aut long ples oli wok long en long Veranaso long stat blong dispela mun bihain long sampela lain ibin sut long gan igo long tupela memba blong pis monitaring tim long nambis.
Dispela tingting oli bin kamapim long en igat wanpela hap tingting we emi tok ol rebel imas givim bek ol gan blong ol.
Ol kantri long Pacific i wanbel long stat bihainim ol stret-pasin blong wuas gut long moni blong ol na bihainim ol rul blong givim gavman kondrak.
Taim em i tokaut long bung-tingting blong miting, Siaman, em long Praim Minista blong Cook Islands, Doctor Terepai Maoati, i bin tok ol minista i bin luksave olsem, oli mas stat bihainim ol dispela gutpela pasin blong galasim wok blong ol gavman blong ol.
Narapela miting blong FEMM bai kamap long Vanuatu long mun Julai long yar bihain.
11-hundret ol komplain na dispela yar oli ting namba bai igo antap long 14-hundret.
Ol sumatin raun long Papua New Guinea kapital Port Moresby, i gohet long protes agensim tingting blong gavman long salim ol bisnis blong gavman, blong tanim ol igo kamap ol praivet bisnis.
Richard Dinnen i ripot olsem ol sumatin blong University of Papua New Guinea i bin pulap igo long Waigani eria long Port Moresby.
Oli bin bung long ol Gavman haus na long Australian High Commission em i stap klostu tasol, na tu long namel long taun.
Students Representative Council blong University, em oli no wanbel long tingting blong gavman long salim ol bisnis blong en, i wok long go pas long ol dispela protes na tu long pasim ol sumatin long noken go skul.
Tasol planti sumatin i laik joinim yet ol dispela protes, long wanem oli tok, ol politikal grup i wok long usim ol sumatin long bagarapim Gavman.
Sampela sumatin i tok, ol narapela sumatin i wok long mekim ol i poret olsem bai oli mas joinim ol protes.
Public Prosecutor blong Papua New Guinea i askim long oli painim aut long Police Commissioner blong kantri, bihainim ol toktok long paul i kamap long ofis.
Public Prosecutor, Chronox Manek i askim pinis Chief Justice blong Papua New Guinea, Sir Arnold Amet long givim naim blong Polis Commissioner, Dispela askim i bin kamap bihain long Ombudsman Commission blong Papua New Guinea, i bin tokim Public Prosecutor long ol dispela toktok oli bin mekim agensim Mr Wakon.
Public Prosecutor i tok, ol tok-win i bin kamap olsem Mr Wakon i bin givim giaman toktok blong kisim motor vehicle allowance.
Long wanpela bung oa rally long East Java, pipal i bin singaut blong soim nogat respect long Indonesia President, taim em i bin givim speech long wanpela rally, blong makim 31st anniversary long dai blong namba-wan President blong Indonesia, Surkano.
OL Witnes i tok laen pipal em oli bin kamap long despela rally long East java, i tok i bin luk olsem ol dspela pipal ol sapota blong Vice President Mgewati Sukarnoputri, pikinini-meri blong Sukarno na chairwoman blong bikpela political pati tru long Indonesia.
Pastaem long despela, Mr.
National assembly i bin samonim pinis Mr.
Wahid long givim ol ripot long wanem kain ol wok em i bin mekim taim em i bin holim lidasip wok blong kantri, long despela 19 mun igo pinis.
Em bai i givim ol long namba-wan de blong mun August.
Planti long ol Paliament memba i tok pinis bai oli vot blong rausim em long wok.
Long dispela taim America Secretary of State, Colin Powell bai igo long Middle East long wik bihaen, long strongim wok blong White House long bringim peace oa gutpela sindaon igo long despela region.
Bush administration i tok em i laik long strongim despela ceasfire agrement em i stap pinis, blong kamapim gutpela sindaon long hap.
White House ofisal i tok long wokobaut blong Mr.
Malaysia Praim Minista, Mahathir Mohamad, i bin sutim strongpela toktok agensim ol strongpela kantri tede, na i mekimsave long ol memba blong pati blong em na tok, oli les man, oli gridi na oli no bekim gutpela wok blong em.
Niusman Geoff Thompson i ripot olsem, em i bin klia tumas insait long wanpela konfrens blong UMNO, politikal pati blong Dr Mahathir, em i bin kamap long Kuala Lumpur, olsem, lapun ia, husat i ronim kantri inap long 20 yar, ino slek yet.
Log toktok blong em blong opim dispela konfrens, em i bin sutim strongpela toktok agensim rifom muvmen blong Anwar Ibrahim, oa Reformasi muvmen.
Malaysia i kamap olsem Indonesia, we planti trabal na pait i wok long kamap dispela taim.
Na em i sutim tok long ol Malaysian stret na tok oli no luksave long gutpela wok blong em na oli les man.
Em i tok ol dispela pipol i save belhat long Malaysia, na moa yet lidasip blong em.
Oli save belhat nogut tru long em, em i tok.
Singapore i tok em ino wanbel long ol toktok blong Australia olsem, em i wok long mekim hait pasin blong traim mekim ol bisnis blong en long ol narapela kantri, igo bikpela moa yet.
Australia gavman i bin mekimdispela toktok bihain long Qantas Airline i bin sutim tok long strongpela tingting blong Singapore long strongim ol bisnis blong en.
Air New Zealand, mama kampani blong Ansett.
Ol eksekutif blong Singapore Airline nau i wok long miting wantaim ol sinia gavman minista blong Australia insai tlong Canberra, blong toksave gut long plan oa tingting blong ol.
Australia, long wanem Ansett bai kisim moni em i laikim blong baim ol nupela balus blong en.
Tasol Wantas i tok olsem, dispela tingting blong Singapore Airline i pas wantaim tingting blong Singapore telekomunikesin kampani, Sing Tel, long tekova long Cable and Wireless Optus kampani blong Australia.
Solomon Islands Central Bank bai statim wanpela intanet web sait.
Gavana blong Bank, Rick Hou, i tok dispela web sait bai halvim gut wok blong bank long givim aut ol toksave kwik taim.
Long toktok blong em blong makim Silver Jubilee blong Bank, Mr Hou i tok nau oli kirapim pinis dispela web sait blong bank, ol bai noken moa raitim ol ripot long pepa na salim long ol pipol.
Ol dispela samting bai stap tasol long intanet we pipol i ken go na lukim, olsem anual ripot na kain olsem.
Strongpela win na ren oa Tropical Storm Chebi, i wok long ron igo stret long northern Philippines.
Ol ofisa blong Weather oa kain taim, i tok, win i bin ron long 120 kilomita long wan wan hawa.
Ol piksa oli bin kisim long Statellite i bin soim dispela storm i wok long ron igo long westnorthwest long 26 kilomita long wanpela hawa, na i wok long tanim igo long north blong kapital Manila, igo long central Luzon.
Oli givim tok lukaut igo long pipal istap long eastern provinces, insait long Central na northern hap blong kantri.
Wanpela konfrens bilong ol sif long Malaita ibin wanbel olsem Magistrate na Hai Kot bilong Solomon Islands i mas noken holim paua bilong givim disisen bilong stretim ol koros bilong ol graun.
Customary Land Recording Ofis, insait long 90 dei.
Ol Ekonomik Minista bilong Pacific Islands Forum ibin luksave long wok ol i mekim nau bilong rediim wanpela loa bilong traim na lukautim kalsa bilong rijon, olsem bai ol ovasis na arasait lain inoken paulim na usim bilong halivim ol yet.
Sampela minista ibin koros bihain long wanpela saveman ibin givim eksampol long hau ol ovasis lain i wok long usim sampela eria bilong kalsa bilong Pasifik long wokim bisnis na kisim moni.
Tasol, ol dispela minista ibin luksave olsem, ol i mas mekim moa wok, sapos ol i laikim ol arasait kantri i wanbel long dispela loa.
Praim Minista bilong Israel Ariel Sharon ibin tok-lukaut olsem ami i fri long daunim trabel ol Palestine pipol i wok long kamapim, long wankain taim wanpela slek sis-faia em America ibin rediim long wik igo pinis, i luk olsem bai bruk-daun.
Palestine, bihain long sis-faia agrimen em America ibin rediim, ino bin inap long pasim dai bilong tenpela moa pipol, insait long dispela sevenpela dei igo pinis.
Ol i givim pinis wanpela politikal agrimen oa plen bilong stretim ol heve long Bougenvil igo long Papua Niugini kebinet long em i lukluk long en.
Niusman Richard Dinnen i ripot olsem dispela agrimen igat ol plen na tingting bilong kirapim wanpela otonomas gavman long Bougenvil.
Ol ibin paitim na pulim ol toktok bilong dispela agrimen, insait long ol toktok ibin go het inap long sampela wik, namel long PNG gavman na ol mausman bilong Bougenvil, insait long Port Moresby.
Tok-orait bilong PNG kebinet em i wanpela long ol samting ol i mas winim pastaim, na Minista bilong Bougenvil Affairs Moi Avei ibin kisim dispela agrimen igo long wanpela spesol miting bilong Kebinet.
Taim ol i givim pinis tok-orait bilong dispela agrimen, orait bai tupela sait i sainim dispela agrimen long Bougenvil, ating long stat bilong mun bihain.
Dispela agrimen bai raitim-kamap ken ol plen bilong wokbung namel long PNG gavman na Bougenvil, na kirapim wanpela otonomas gavman long Bougenvil ailan.
Bougenvil insait long 15 yar.
Polis Komisina bilong Papua Niugini John Wakon i tok, ol toktok ol ibin sutim long em ibin mekim paul-wok olsem Polis Komisina, ino tru.
Pablik Prosekuta bilong PNG Chronox Manek ibin askim Sif Jastis Sir Anorld Amet long givim nem bilong Komisina Wakon igo long Leadership Tribunal long ol i mekim wokpainim long em.
Ombudsman Komisin bilong PNG ibin givim ol dispela toktok ol ibin sutim long em igo long Pablik Prosekuta, husat ibin tok olsem, igat inap evidens i stap bilong givim dispela heve igo long han bilong Leadership Tribunal long em i lukluk long en.
Gavman bilong Solomon Islands i mekim wokpainim nau long ol toktok ol ibin sutim long ol wokmanmeri bilong gavman long paulim moni bilong Civil Aviation Trust Fund.
Bod ov Inkwairi long investigetim dispela toktok long ol wokmanmeri bilong gavman ibin paulim moni na ripot long ol samting em i painimaut igo long gavman.
America i mas muv-lusim ol bikpela militeri bes em ibin stap longtaim long ol insait long Europe na Japan, na kirapim ol liklik bes wantaim ol fos, em ol iken muvim kwiktaim long taim bilong trabel.
Asia em i eria em oli bilip olsem bikpela pait oa trabel iken kamap long en.
Em i tok, gavman bilong America i mas luksave olsem ol polisi bilong en bilong pasim China i kamap birua bilong ol, bai inap long bruk-daun.
Em i tok, ol fosis bilong America i mas inap long muv igo kwiktaim long planti moa bikpela bes insait long southeast na southwest Asia, long soim-aut paua bilong ol insait long rijon.
Osama Bin Laden i mas stap long dispela eria.
America insait long Middle East.
America long Yemen long yar igo pinis.
14 pipol ol ibin sutim tok long ol long bomim ol haus bilong militeri bilong America insait long Saudi Arabia.
America insait long India.
Ol ibin pulim-kalabusim dispela man na kisim em igo long rumgad long Patna siti long eastern India.
Curtain Detention Centre long Western Australia, na wanpela long Woomera Detention Centre long South Australia.
Australia, lusim ol kantri we igat ol kainkain sik-nogut i pulap tru na inogat marasin i stap bilong pasim ol.
Ol muslim rebel i tok wanpela agrimen oa tok-orait blong stop-pait wantaim gaman blong Philippine bai kirapim ol wok-divelopment, em long longpela taim INO bin kamap longwanem long ol pait insait long saut blong kantri.
Moro Islamic Liberation Front i tok, dispela tok-orait, em ol ibin sainim insait long Lybia, bai rereim ol wok blong kamapim divelopmen insait long Mindanao provins.
Dispela rebel grup ibin stap insait long pait, em i kisim 23-yar olketa, long ol i laik kamap wanpela indipendent kantri.
Ol ibin kisim tupela dei long stretim dispela agrimen na nau bai larem planti-tausen ol femili igo bek long haus na ples blong ol.
17) ol haus.
Toktok ikam long ol sekurit blong Palestine olsem dispela trabol ibin kamap tupela hawa bihain long wnapela kar bom ibin kilim tupela Israeli soldia klostu long wanpela Jewish setelmen insait long north hap blong Gaza Strip.
Bik-het Hamas grup ibin tok em bin igo pas long kilim ol soldia.
Dispela wik, Palestinian gaman i sutim tok long Israeli armi long kamapim trabol, tripela taim, insait long ol hap em Palestine pipol istap longen.
Confederation of Trade Unions i tok em i pasim tok pinis long holim ol stop long ol bikpela kampani, olsem Hyundai, Kia na Daewoo.
Union i strong long pinisim pasin gaman i mekim long bihainim ol leiba polisi blongen na blong painim nating ol union lida wantaim president blongen.
Australia na i laik stap olgeta long kantri.
Epril long dispela yar.
Wanpela mausman bilong Dipatmen bilong Imigresin na Maltikalsaral Afeas i tok, ol ibin putim pinis dispela heve igo long han bilong Polis na Ombudsman long mun Mei.
Na, dispela bai givim ol inap taim long aplai igo long Federal Kot long pasim-pastaim oda bilong rausim ol, taim ol i wetim wanem samting i kamap long investigesin long heve bilong ol.
Leo Falcam itok, i had long bilipim wanpela tingting bilong America long bihainim laik bilongen yet long skelim moni igo long despela State.
Em itok- em igat stongpela bilip olsem- aiting ol bai kamap wanbel long wanpela tingting taim tupela sait i sidaun na paitim ol toktok longen.
Ol ofisa long hap itok- Federated states of Micronesia ibin laikim America long givim 84 million dolla long kain moni bilong America long wanwan yar igo inap long narapela 20-pela yar.
Federated States of Micronesia ibin laikim America tu long girapim wanpela trust fund inap long 20 million dolla long 20-pela yar na em ibin putim aut ol tingting bilongen long wanpela constitution bilong despela State.
Tasol America ibin bihainim laik bilongen yet na em ilaik givim 61- million dolla, i bungim wantaim 38 million dolla bilong health, education na human services, 10 mmillion dolla bilong infrastructure, olsem ol rot-birs na ples balus samting, one million dolla bilong halavim ol private bisnis na two million dolla bilong environment programe.
Ol oficial itok- America iwok long tingting planti na em iwok long kamapim planti ol senis insait long federal program bilongen na despela 61 million dolla em ibin givim long laik bilongen ino gutpela long despela State Ol bai sukurim moa toktok long despela skelim bilong moni long mun september.
Organisation of Economic Coprperation Development ibin makim long em imas kamapim wanpela loa bilong pasim ol criminal lain i usim ol bank bilong despela kantri long salim ol hait moni igo ikam namel long ol kantri.
Gavman itok wanpela lo nau istap pinis long parliment na ol bai vot longen long stat bilong mun bihain.
Despela task fos ibin makim de igo inap tasol long namba 30 de bilong mun September.
Nauru itok- wanpela task fos review grup ibin oraitim despela lo insait long wanpela meeting insait long Malaysia long mun igo pinis.
Emi tokaut stret olsem- ibin igat sampela samting ibin pasim rot long oli hariapim despela wok -tasol em itok, despela long wanem ol ibin wok long askim long ol tingting bilong America na Commonwealth longen.
Gavman itok- taim kantri igat pinis despela lo bilong pasim rot bilong ol wok bilong salim hait moni- despela lo bai wanpela long ol strongpela lo insait long despela region.
Despela bill bai girapim wanpela lain bilong lukluk na was long ol wok bilong Bank bilongen istap long ol narapela kantri.
Edwin Gerungan, em oli bin makim em long mun Novemba blong yiar igo pinis.
Oli no tokaut long as tingting long senisim em long dispela wok.
Oli bin kirapim dispela IBRA long 1998, blong salim ol samting blong ol bank em oli bin pasim ol na usim dispela moni long budget blong state.
Tahiti ibin kisim planti pis tru em heve blong en ibin nap long wan hundret tonne blong tuna insait long faivpela-ten faive de raun blong ol igo long hap solowara blong Tahiti igo olsem long South blong Ailan.
4-tausen sikis-hundret dolla.
French Polynesia nau igat faivpela-ten seven ol bot blong painim tuna.
Na gavaman ibin tingting nau long apim dispela namba igo antap long 146 long yar 2007.
Papua New Guinea.
Polis ibin askim long bringim moa ol polisman ikam long ol arapela hap blong kantri long halivimim ol wok-wuas long dispela heve.
Gavman blong Papua New Guinea na ol lida blong Bougainville i kamapim pinis wanpela agrimen blong stretim ol pait na belkros long Bougainville.
Minister blong Bougainville Affairs, Moi Avei i tok, tupela sait i tok oraet pinis long olketa samting, oli mas mekim long stat putim kamap ol samting oli bin tok oraet long en.
Bougainville, na stat bihainim ol agrimen oli bin wokim bipo long rausim ol samting blong pait na holim wanpela referendum blong independence.
Cabinet bilong Papua New Guinea bai mekim tingting long dispela agrimen na bai paitim toktok long en taim Palaman i holim kivung.
Oli ting bai oli sainim dispela agrimen long Bougainville long mun bihain, tasol ol dispela samting inap kamap tru tru, sapos Palaman i oraetim ol senis long Constitution oa mama loa.
Oli no klia gut sapos oli nidiim bikpela namba blong ol memba long oraetim bipo oli nap mekim ol senis.
Reverend Auvaa i tok pasin blong lukautim laif blong pipol imas kamap bikpela samting nau.
Lotu katolik tu ibin askim long putim tambu long noken moa salim dispela marasin.
Ministri blong Didiman ibin tok oli iusim dispela ol marasin blong kilim ol gras long wanem sampela taim oli save sot long painim pipol long mekim wok.
George Speight i tok, em i wok long toktok wantaim tripela law firm blong Australia long makim em long kot.
Fiji insait long tupela wik.
Em i bin tok, sapos Mr Speight ino nap painim wanpela lawyer long dispela taim, em i mas halivim em na painim wanpela lawyer blong em.
Speight meanwhile has asked for his own set of statements and disclosure documents, so that he can present it to the Australian lawyers.
U-N Secretary General, Kofi annan i mekim ol toktok blong askim ol lida blong ol kantri long wol long soim belsori na marimari na givim halivim long wok blong stopim sik aids em i wok long kilim faiv-million pipal long wan wan yiar.
Annan i bin wok long toktok long stat blong tripela de special UN miting long New york long HIV AIDS sik.
Samting olsem 180 kantri blong wol namel long ol 24 hetman blong ol state na gavman i stap long despela special un miting.
Wanpela Fiji soldia bifo, em oli tok army i bin paitim na kamapim bagarap long bodi blongem, bihaen long mutiny oa trabal namel long ol arny yet, long army barracks long suva, long mun Novemba long yiar i pinis bai i kisim Attorney General igo long kot long kisim compensesin-pei.
Sergeant Viliame Lotawa i tok em i bin kisim malolo oa leave long army long despela taim trabal oa mutiny i bin kamap na em ino bin stap insaet longen, tasol em tru ol soldia i bin paitim em long despela de trabal bin kamap.
Ofa kaukimoce i ripot olsem Lotawa i laikim long kot i givim em demage long rait blongem long kain samting olsem, loss of liberty, violation long constitutional right blongem na tu em i bin kisim bikpela bagarap long left eye blongem na em ino lukluk gut moa longen.
Armed Forces i wok long holim kalabus yet Viliame Lotawa 235-de bihaen long ol soldia em oli bin sapotim strong Commanda Bainimarama i bin mekimsave longem.
Tevita Fa i bin putim despela law-suit igo long Suva High Court, tupela wik igo pinis, na em i bin putim nem blong Attorney General, long em i mas kamap long kot makim Fiji army na polis.
Australia i bilif olsem lukluk-raon blong Indonesia President Wahid i kam long Australia bai i kamapim gut ol wokpren namel long tupela kantri.
Taim em i bin kam kamap long Australia asde, Mr.
Wahid i bin stap long wanpela kaikai oa state dinner blong welkam longem na despela em namba-wan taim ken wanpela President blong Indonesia i kam lukluk-raon long Australia insaet long twenty-faiv yiar.
Louise Yaxley i ripot olsem President wahid bai i holim toktok wantaem Mr.
Howard na ol senior minista tede long morning, na tu wantaem Opposition Lida, Kim Beazley.
Howard na Foreign Minista, Alexander Downer i tok nau olsem President Wahid i kamap pinis long mekim lukluk raon blongem, em oli lukim olsem em bikpela samting long lukluk blong ol.
New Zealand Praim minista, Helen Clark i tok em bai i askim Indonesia President Abdurrahman Wahid blong wanem na Gavman blongem ino stopim ol militia oa paitman husat i wok long operate yet i stap long boda-mak wantaem East Timor.
Em namba-wan lukluk raon tru, wanpela Indonesia President i mekim igo long New Zealand, taim President Wahid bai igo kamap long New Zealand, i kam long Australia.
Ms Clark i tok em bai askim tu long ol toktok wantaem president Wahid, long kisim militia husat i bin kilim wanpela New Zealand soldia, Leonard Manning igo long kot, taim em i bin wok long ptarol raon long area klostu long East timor boda -mak long yiar igo pinis.
Wanpela militia lida i bin tokaut stret olsem em yet i bin kilim Manning.
New Zealand i autim wari blongen tu long lilik mekimsave oli bin givim long ol militia memba em oli bin painim ol i rong long kilim dai tripela United nations woka long West Timor.
Wellington i tok em bai i ken askim long wanpela war crime tribunal long harim kotcase blong ol despela militia memba, em oli sutim tok long ol long kamapim bagarap long laif blong pipal, pastaem long East Timor i vot long kamap independent.
Wanpela Opposition niuspepa i bin mekim ol tok-hamamas pinis igo long Tonga gavman, a despela ino bin save kamap bifo lonbf despela kantri.
Times of tonga, editor Kalafi Moala, husat oli bin kalabusim em bifo long ol editorial decision oa wanem oli kain stori long putim long niuspepa, itok long ol despela wik i go pinis, Gavman i bin stat long givim ol informasin nau igo long ol niusman na meri fri.
Em i tok nau ol sanis i wok long kamap na em gutpela samting.
Moala i tok em aidia blong niupela Praim minista, Prince Ulu-kala-la Lavaka Ata long sanis i kamap.
Em i tok despela kain long ples i op long infomesin blong nius i wok long kamap klia nau long Kingdom, em prince Lavaka i wok long kamapim.
Oli bin save lukim Times of Tonga Niuspepa bifo yet olsem em wok long sapotim Democracy na Human rights Movement long Tonga.
Australia i askim pinis Indonesia long lukim olsem nogat heve i mas kamap bodamak namel long ol na East Timor.
Long toktok blong tokwelkam long Indonesia President Abdurrahman Wahid, Praim Minista howard i tok em i gat ol kain kain toktok na tingting i kam long ol area blong politiks na ol gavman blong ol overseas kantri long East Timor em i narakain.
Howard i tok Australia na Indonesia i mas wok bung wantaem blong halivim East Timor i kisim independence.
President Wahid i bin tok-promis olsem husat ol laen i rong long wokim kain trabal long human rights long East timor, bai oli kisim ol igo long kot.
President i tok Indonesia bai i kirapim ol tribunal blong harim ol kotcase long ol trabal long East Timor.
Fiji iwok long tingting long kisim ol Doctor ikam long India.
Health Ministry bilong Fiji ibin aut klia olsem - em iwok long tingting long kisim sikispela niupela specialist Doctor.
Ofa Kaukimoce ripot olsem, director bilong hospital service, Dr.
Nacanieli Goneyali long istap nau long India bilong kisim ol despela specialist doctor.
Fiji ibin lusim tripela ten tu- 32 ol doctor stat long mun july bilong yar igo pinis ikam inap nau.
Australia medical authority ibin igo istap long Fiji long yar igo pinis bilong recuitim or kisim ol doctor.
Australia tasol ibin mekim na Fiji ibin sot long ol doctor.
Ol despela niupela doctor bilong Indai bai istap wok insait long ol bigpela hausick bilong kantri olsem - Suva, Labasa na Lautoka.
Despela ripot, em ol laen ia, Solomon Islands development Trust, Greenpeace na wanpela save man oa social impact specialist i bin raitim kamap, i tok kain bikpela bisnis wok olsem logging na plantesin long olgeta taim i save kamapim kros na planti moa wok blong ol meri na i save bagarapim wei blong sindaon blong ol vilis pipal.
Development Trust Director, Abraham Baeanisa, i tok em clia tru olsem ol liklik bisnis i save kamapim gut laif blong pipal na i save bagarap long ol bikpela kain bisnis wok.
Em i tok despela study i strongim tok long need long sapotim ol development kain wok em i kamap long vilis.
Saipan na Tinian oli bin larim istap pastaim.
25-tausen ol soldia long en.
America nevi long taim blong Long las wik.
America militari long Okinawa.
Ol bigpela Nickel kampani long world nai iwok long istap insait long wanpela meeting insait long French Territory bilong New Caledonia bilong toktok long bihain taim bilong Nickel industry.
WMC Resources na BHP bilong Australia, Eramet biloong Franch, Falconbridge na Dynatec bilong Canada, Resource Strategies bilong Britain na maining na engineering kampani bilong New Caledonia yet.
Insait long faivpela de bilong despela conference- ol mausman bai toktok long technology, marketing na wanem ol sans bilong Nickel industry.
New Caledonia i wanpela bilong ol kantri long world isave kamapim Nickel long world.
Ol iwok long ting olsem New Caledonia igat traipela hap bilong Nickel long world- tasol em isave kampim tasol sikis percent nickel em ol kantri long world isave laikim.
Praim minista bilong Papua New Guinea i sapotim kain samting ol lain polis fos bilong kantri ibin mekim- long kamapim ol pait igo long ol sumatin ibin kamapim ol protest insait long Port Moresby aste.
14) ol narapela ibin kisim bagarap.
Ol sumatin na polis ibin pait- bihain long polis ibin muv igo insait long pasim ol peaceful protest bilong ol sumatin bilong soim ting ting ino laik bilong ol long privatisation program bilong Gavman.
Insait long despela ol pait- sampela bilong ol sumatin ibin kisim bagarap long gan na tripela ibin idai na sampela bilong ol despela i kisim bagrapim longen iwok long sick nogut tru.
Polis itok, oli kontrol nau capital- tasol planti pipol l ilaik save bilong wanem na - polis ibin hariap tru long usim strong bilongen bilong pinisim despela faivpela de bilong ol protest.
Tasol planti bilong ol lain ibin istap insait long protest itok- ol polis yet ibin statim despela trabel.
Sir Mekere itok- planti pipol insait long Port Moresby nau istap wantaim poret- olsem na emi askim pipol long istap isi na larim despela bigpela belheve dai isi.
Ripot itok- wanpela kampani bilong Russia iwok long tingting bung wantaim India na wokim kampaim ol rocket bom long stat bilong yar 2003.
Woknius- Interfax Nius Agency ibin bihainim hetman bilong Scientific Production Association bilong Machine Building long tok olsem- ol ibin traim aut pinis namba wan long ol kain rocket bom olsem long wanpela hap bilon g India long namba 12 de bilong mun June- na em ibin wok gut.
Despela kampani itok- despela wokbung wantaim bilong wokim kamap ol anti ship supersonic cruise missile- bai inoken kalapim Interantional agreement bilong tambuim ol kain rock bom ol iken sutim ito longwe longen.
Ol itok despela bungim project-namel long Russia na India- oli kolim BraMos- ol ibin girapim yet 1997.
United Nations Secretary General - Kofi Annan ibin salim tok hamamas bilongen igo long Gavman bilong Papua New Guinea na ol lida bilong Bougainville ailen long bihainim pasin politic na ibin wanbel long pinisim 9-pela yar bilong civil Wo.
Em salim ol toktok bilongen long wanpela mausman bilong United Nations, na Mr.
Despela agreement ol ibin pinisim long Fraide- we Bougainville bai kisim Autonomy ikam long Papua New Guinea Gavman- na kamapim wanpela referendum bihain longen, na sapos oli orait longen- ol iken kisim independence bihain long 10 na 15-pela yar.
Australia Ambassador long Laos, Jonathan Thwaites i tok em i wok long hope olsem ol Laos Otoroti bai lusim igo fri tupela marit blong Australia klostu nau.
Kot i bin salim Kerry Danes igo kalabus i nap long sevenpela yiar na tu Kay bai i kalabus i nap sevenpela yiar long sas long stilim ol goods oa kago-samting long wanpela gem mining bisnis long Laos.
Kot i askim ol tu long peim bek gavman klostu wan-million dola compensesin-pei.
Australia Gavman i toklukaut pinis long Laos olsem nem blongem bai i bagarap long ol kantri long wol, bihaen long kot blongen i bin konvictim despela tupela marit.
Thwaites i tok ol lawya blong tupela marit i gat fiftin de i stap long putim wanpela appeal oa askim ken kot long karim ol despela sas ken.
Wanpela lain polis bilong Indonesia bai igo long East Timor long wik bihain- bilong mekim olo askim igo long ol withness long dai bilong wanpela peacekeeper bilong New Zealand.
Polis itok -despela lain bilong mekim ol wok painim bai igo tu long New Zealand.
Ol ibin sutim idai Leonard Manning usait ibin wok aninit long United Nations peace keeping fos insait long East Timor na bihain ol ibin katim nambaut bodi bilongen long mun july long yar igo pinis.
Praim minista bilong New Zealand- Helen Clark ibin askim president bilong Indonesia- Abdurrahman Wahid long lukim olsem - ol despela lain ibin kilim despela despela peacekeeper bilong New Zealand imas sanap long aie bilong kot.
The Pacific Concerns Resource Centre ibin autim tingting wari bilongen long dai bilong tripela university sumatin insait long Port Moresby long despela wik bihain long ol sumatin ibin kamapim ol protest- ino laikim privatisation program bilong Gavman.
Despela senta itok- despela lain lain idai longen bai inoken lusim laif bilong ol -sapos Gavman ibin kisim ol petition long ol na bung wantaim bilong harim tingting wari bilong ol.
Ol itok ol sumatin ibin rere long kamapim ol toktok wantaim ol lida bilong gavman.
Pacific Concern Resource Centre itok- Papua New Guinea na ol narapela pacific ailen kantri igat ol arm fos longen imas igat ol strongpela toksave long we ol ikan usim ol samting bilong pait.
9l narakain tingting namel long Gavman na ol pipol bilong ol.
Papua New Guinea Gavena General ibin askim long wanpela special meeting imas kamap namel long ol sumatin ibin kamapim protes na ol lida bilong kantri bilong pinisim ol paitkros insait long bigtaun, Port Moresby.
Richard Dinnen ripot olsem- olgeta samting insait long city ibin istap isi tru tete- bihainim wanpela wik bilong protest na ol paitkros.
Papua New Guinea Gavena General- Sir Sailas Atopare ilaikim ol lida bilong kantri na ol despela sumation ibin istap insait long despela protes long igo bung wantaim- long samting emi kolim ol mas igo sidaun raun long table na paitim ol toktok bilong pinisim ol tingting kros.
Ol sumatin ino bilong laikim Privatisation Program bilong Gavman na ol ibin wok long kamapim sampela bigpela protes- na polis ibin sutim idai tripela long ol sumatin- bihainim ol protes em ibin stat long tunde.
Gavena General itok - emi sore samting long lukim pipol imas idai long taim oli traim long tokaut long wanem we ol mas ronim kantri.
Pudaun kuik bilong traipela ren long aste na tete moring long Port Moresby aiting imas pasim rot bilong moa trabel long kamap.
Ol ibin tambuim ol pipol tu long noken raun long nait- tasol ol sinia polis ofisa itok- aiting despela tambu bai inoken istap longpela taim.
Polis bilong Malaysia iwok long mekim wanpela wokpainim igo insait long idai bilong wanpela fisherman bilong Malaysia bihain long nevy bilong Indonesia ibin sutim em.
Despela wokpainim bai painim aut tu long lukim sapos despela birua ibin kamap long hap solwara bilong Malaysia or Indonesia.
Polis itok- ol ofisa bilong Criminal investigation department, Marinee Police na Interpoll bai askim Indonesian Polis long halavim ol long despela wok painim.
Nevy bilong Indonesia itok- oli min long sut long gan -bihain loong wanpela fishing bot ibin traim long bam igo insait long patrol bot bilong ol insait long hap solwara bilong Indonesia.
Insait long mun February- wanpela nevy patrol bot bilong Malaysia ibin sut nambaut long gan na kilim wanpela fishermen bilong Indonesia.
Pikinini blong ol meri blong Tonga em oli marit igo long ol pipol blong narapela kantri bai liklik taim iken kamap sitisen kuik long dispela Kingdom blong Tonga.
Ministri isave mekim ikam inap nau.
Migration na ol wok blong givim aut passport ibin tupela long ol bikpela samting em ibin kamapim planti toktok long Tonga.
Tonga igo long ol bisnis-pipol blong narapela kantri.
Foran Ministri olsem em iken givim ol as-ples pipol na ol pipol blong narapela kantri gutpela sevis long sait blong kisim visa.
Ol dispela saveman tu ibin halivim long raitim kamap dispela nupela loa oa legislation.
Tonga blong mekim ol iken kisim sitisen bihainim mama blong ol.
Bartholomew trupela grup long Opposisen.
Opposisen nau iwok long salensim gavaman long kot long painim aut sapos emi holim dispela wok i stret long loa blong kantri.
Dispela kot keis em Mr.
Em ibin rausim sampela toktok iwok long kamap olsem dispela kot keis bai inap mekim oli kalabusim sampela pipol em oli bin kamapim sampela rong long taim blong trabel oa crises long ailan.
Amnesty international na ol senis oli bin kamapim long mama loa blong kantri nau i stopim pinis dairekta blong Pablik Prosekusen long noken lukluk long ol dispela tingting.
Cook Islands immigration laws.
New Zealand oa long Cook Islands.
Tasol olketa pipal blong Cook Islands i gat tu sitisensip blong New Zealand, na dispela i kamapim moa heve long en.
Secretary blong Foreign Affairs na Immigration blong Cook Islands, Edwin status long passport blong ol, long wanem, ol dispela passport blong ol ino soim ples mama i bin karim ol long en.
Kitone Vuataki, bai makim ol long kot.
Oli bin tokaut long dispela, bihainim long oli statim harim kes blong ol long Suva Magistrates kot, tete long moring.
Tasol, George Speight i bin tokim magistrate, Salesi Temo olsem, em i wok long paim yet lawyer blong ovasis.
Tasol, em i bin tok, sapos em bai kisim ol lawyer ikam long Australia.
Kot kes blong em stret bai stat long Monde bihain.
Phil Goff ibin tok olsem liklik pren kantri long South Pasifik relationship, New Zealand bai igo hed long hamamas long dispela independen blong en.
Goff ibin kamapim tingting olsem imas igat wok bung long ekonomi namel long tupela kantri blong apim ol wok em bai halivim tupela.
Minista ibin tok Uropen Union i wanpela gutpela tok-piksa blong ol wok bung namel long ol kantri long hap we oli holim strong kantri blong ol neim blong ol insait long ol arapela kantri na wok politik blong ol.
Olgeta Red Cross building long olgeta hap blong Australia, New zealand na Pasifik i wok long flaim Red Cross fleg blong ol haf-mask tede, blong soim respect long dai blong Director General blong Fiji Red Cross.
Sampela man i bin kilim indai Red Cross Director General blong Fiji long suva asde moning.
Fiji Red Cross Director, i wok long kam long olgeta hap na kantri raon long region.
Sampela man i bin katim na kilim indai John Scott na man husat i bin prenim em i nap long planti yiar pinis, George Scrivener long haus blong tupela long Suva, asde long moning taim.
Oli no klia gut yet long wanem na oli bin kilim tupela wantaem, tasol Fiji Polis i givim wok pinis igo long bikpela laen polisman long mekim investigesin wok igo long despela case.
Red Cross ofis na oli invite ol memba blong Pacific Islander Community na ol narapela long go raitim daon sori na belheve blong ol.
Mahendra Chaudhry na gavman blongem long fiji i nap long sixty-six de long ku long yiar igo pinis.
Long Fiji, daily Niuspepa i karim ol tribute long nem nw wok blong Mr.
Scott, na Fiji taims Niuspepa i tok tok long oli mas kirapim wanpela annual John Scott Award blong makim wok blongem long pipal long pasifik.
Long Papua New Guinea, samting olsem tu-tausan pipal i bin go stap long funeral servis blong tripela sumatin, husat i bin dai long ol pait wantaem polis long Port moresby long wik i pinis.
Wanpela arapela mun tu em ino bin sumatin i bin indai long ol despela pait.
Richard Dinnen i ripot olsem ol lida blong ol sumatin i wok long gohet long tok, yet olsem ol polis i bin sutim dai ol despela sumatin long gan, na ino bin gat trabal long protest-bung blong ol.
Dinnen i ripot olsem University blong PNG campus long Port Moresby, i bin kamap ples blong pipal i soim sori na belheve tede.
Oli bin karim bodi blong tripela sumatin igo stap long funeral seremoni em i bin longpela.
Ol Lida blong ol sumatin i bin tokim planti piapl i bin bung, olsem ol despela sumatin i bin indai long han blong polis na wanpela long ol lida i bin tok long polis olsem ol korap na i save bungbung long kilim pipal.
Speaker blong National parliament benerad Narakobi i bin mekim sampela pipal i bung, ikros long taim em i bin sapotim toktok blong Vice Chancellor, tasol seremoni i bin pinis na nogat trabal i kamap longen.
Tumora, balusd bai i karim bodi blong ol despela sumatin igo bek long ol ples oa province blong ol blong planim.
Tasol nau ol iwok ong wetim PNG gavan nau long tokaut long nem blong man husat bai i go pas long inquiry igo long killing na wanem kain rfrence tru nau em bai i bihaenim long depela wok-painim aut.
Australia na New Zealand imas bung wantaim na kamapim wanpela plan blong Defence, em bai nap mekim tupela kantri i bungim-wantaim militari fosis blong ol.
Defence consultant, Derek Quigley, i bin tok, dispela tupela kantri isave mekim wok bung-wantaim, na oli gat wankain laik long mekim wok wantaim ol kantri blong Asia na Pacific na oli mas kamapim gut wok bung blong ol wantaim defence.
Tasol em i bin tok, bagarap inap kamap long dispela ol wok pren, long wanem, wan wan kantri i wok long karim aut ol samting blong militari na ino tingting blong bungim wantaim ol samting blong ol na dilim ol wok namel long tupela kantri.
Em i bin tok, dispela wok bungwantaim long rijon bai kamapim gutpela naim long ol wok blong Australia, longwanem, oli save lukim New Zealand isave stap namel.
Authorities in China have confirmed reports of another mass suicide by Falun Gong practitioners.
Oli makim pinis Fiji long holim 2002 Wold Tourism Organisation Rijonal Eco-tourism Conference long en.
Fiji Visitors Bureau i tok, oli bin makim Fiji winim Australia, New Zealand na Japan, long holim dispela conference oa miting.
Bai oli statim dispela forum long namba eit dei igo inap long namba-ten dei blong blong mun April, na oli ting 300 pipal blong Pacific rijon bai kamap long en.
Kros i wok long kamap bikpela namel long ol ofisa blong Bank of New York na ol Otoroti long Marshall Islands long laspela nuclear test compensesin-pei em long four-million 5-hundret tausen American dola igo long Marshall Islands.
Bai oli peim despela moni igo long Marshall Islands long pinis blong dispela mun.
Bank of York, em trustee blong nuclear invstment fund blong despela Pasifik ailan kantri, i tokim pinis ol Gavman ofisa blong Marshall islands olsem bai oli peim lastpela pei long mun bihaen.
Na despela bai i mekim mak blong compensesin-moni oa pei oli peim insaet long wanpela-ten-faiv -yiar olgeta i kamap long tu-handret-na-svenpela-ten-Million merican dola.
Tasol Nuclear Claims Tribunal na Bikini Atoll Local Gavman, ino hamamas long despela na oli wok long tok em i gat yet tupela moa quarterly peiment i stap yet, wanpela long mun July na narapela long October.
Despela kros i bruk bikpela long wanem despela compensesin-package blong wanpela-ten-faiv i stap insaet long Agreement oa treaty namel long America na Marshall islands, em oli kolim Compect of Free Association, em bai i pinis long pinis blong dispela yiar.
America i bin statim despela fund long namel long 1980s, blong halivim peim ol pipal blong despela ailan, em sikispela-ten-seven America nuclear test i bin kamap long ples blong ol na givim ol heve namel long 1946 na 1958.
Nius meri Ofa Kaukimoce i ripot ikam long Suva olsem namba 2 man ol polis-detektive ibin kisim em long aste nait.
Papua New Guinea ibin igo antap klostu 9-pesen insait long namba wan tripela mun blong dispela yar.
Tasol dispela mak ibin aninit sapos oli makim wantaim prais blong ol samting insait long dispela tripela yuar igo pinis.
Madang tasol ibin orait.
Samoa long namba 18-20 blong mun Epril long dispela yar.
53) miting blong International Whaling Komisin long London long namba 23 igo inap long 27 de blong mun Julai.
Australia na East Timor i sainim pinis wanpela agrimen blong dilim planti billion dola royalties pei ikam long oil na gas long Timor Sea.
Oli bin sainim dispela Timor Gap agrimen long Dili, kapital blong East Timor, dispela agrimen bai kamapim planti billion dola long royalties pei blong East Timor.
Niusman Mark Bowling i ripot olsem, dispela agrimen bai halivim East Timor wantaim moni, em nau i stap long lukaut blong United Nations, na bai oli holim elekson long mun bihain.
Dispela nupela agrimen i karamapim wanpela eria blong 75 tausen square kilomita namel long East Timor na Northern Australia.
Bai oli statim wok blong kamapim Gas long en long 2004.
Wanpela Royal Australia Air Force balus i bin bungim heve na pudaun hariap long Guam, bihain long wanpela ensin blong em ino bin wok.
Dispela balus i bin wok long ron ikam long Canada ikam long Australia taim wanpela ensin i bin bungim bagarap.
Wanpela mausman blong R-A-A-F, i tok, ensin i bin bungim bagarap i stap long left wing blong balus.
Ol ofisel nau i wok long painim aut long wanem samting tru i bin kamapim displea bagarap.
Wanpela laen betting shop long Fiji na wanpela blong Vanuatu em oli save pilai laki longen long Internet, bai oli bungim ol wantam insae long niupela kampany em bai oli putim nem blongen long Australia Stock exchnage.
Southern Equity Holdings em ofis blongen i stap long South Australia bai i baem despela tupela gambling bisnis i kam long Australia Horse racing industry bisnisman, Robbie Waterhouse, husat oli save gut long famili blongen long Pasifik long em i kirapim ol kain ples blong gamble long ol ol horse race long Australia.
Aninit long despela plan, Soutrhern Equity Holdings Limited bai i baem ol betting shop blong Robbie Waterhouse long Fiji na na online gaming operations na bihaen bai oli putim long exchange.
Grants Waterhouse Agencies em Waterhouse famili i bin statim long 1964.
Waterhouse famili i gat tu wanpela internet gaming operation em i stap long Vanuatu.
Prime Minister blong Solomon Islands i tok, New Zealand i tok oraet pinis long givim wan-million Australia dola long halivim elekson blong Solomon Islands.
Sean Dorney i ripot olsem Prime Minister, Manasseh Sogavare i bin tokim Solomon Islands Broadcasting Co-operation olsem Foreign Minister blong New Zealand, Phil Goff i bin promis long dispela taim tupela lida i bin bung long Honiara aste.
Dispela promis blong moni ikam long New Zealand bai min olsem, dispela elekson long Solomon Islands, pastaim long pinis blong yiar, nau i luk olsem, bai kamap tru tru.
Gavman blong Sogavare husat i bin kisim pawa long yiar igo pinis, i bin tingting long mekim senis long Constitution, blong larim gavman blong em i stap long narapela yiar.
New Zealand na Australia i bin mekim strongpela toktok long dispela na koros blong pipal blong Solomon Islands long dispela, i bin mekim na Gavman i bin sensim tingting blong em.
Tasol, Mr Sogavare i bin tok, maski dispela ol moni ikam long Australia na New Zealand, Electoral Commission bai sot yet long klostu tri-million Solomon Islands dola long holim dispela elekson.
October, na elekson i kamap long mun Decemba.
Papua New Guinea Gavman, blong pinisim ol belkoros long Bougainville.
Richard Dinnen i ripot olsem, oli bin givim tok oraet long dispela agrimen insait long wanpela bung oli bin holim long Bougainville.
Port Moresby long mun igo pinis.
Dispela agrimen i karamapim rausim ol samting blong pait, kamapim wanpela autonomous gavman blong Bougainville na makim taim blong holim referendum long independence insait long 15 yiar.
Bougainville Affairs Minister, Moi Avei i bin putim kamapim tingting blong dispela agrimen na Gavman blong Papua New Guinea i wok long tingting long en.
Bougainville i hope bai oli holim wanpela seremoni long namba 12 dei blong mun July long Bougainville, blong sainim tru dispela agrimen.
Michael Cullen i tok, ol narapela kantri ino ken putim tambu long ol liklik kantri, em oli bin sutim tok long ol long larim ol criminal lain i haitim ol toti moni long ol bank blong ol.
Em i bin tok, em i bikpela samting long pasim dispela kain pasin, tasol em ino gutpela tingting long putim tambu agensim ol kantri i painim hat wantaim ekonomi blong ol.
Islands kantri, oli mas wokim kamap plan, pastaim long miting blong Commonwealth Finance Minister, em bai oli holim sampela taim long dispela yiar.
Raon-win na ren oa typhoon Utor nau i wok long ron igo olsem long Taiwan na Southern China bihaen long em i kilim indai pinis samting olsem tupela-ten-foa pipal long northern Philippines.
Ol ripot i tok planti ol arapela pipal namel long ol ol sailor i wok long lus yet.
Despela typhoon Utor i wok long ron wantaem win em strong blong i stap long 160-kilomita long wan wan hawa, na em i katim daon pinis ol pawa na telephone wire oa lines, i bagarapim ol haus na kamapim ol landslide na planti area i pulap long wara long bikpela Philippine ailan, long Luzon.
Gavman long Manila i tok moa long tupela-ten-faiva-tausan pipal i nogat ol haus moa blong stap, na oli mas movim aut sampela long ol igo long ol arapela hap bihaen long oli bin kalap igo antap long ol haus blong ol na stap antap, long wanem wara i bin pulimapim haus blong ol.
Australia i tok ol i kisim ol toktok pinis olsem ol pipol, husait i save kisim hait pipol long kam long Australia, i wok long ol i painim i hat long usim Indonesia long statim wok blong ol.
Gaman blong Australia ibin askim halvim blong Gaman blong Indonesia long pasim ol bot-pipol, bihain long ol ibin painim olsem planti long ol i save kisim ol bot blong Indonesia.
Immigration minista, Philip Ruddock i tok i luk olsem wok kempein blong ol longpasim pipol i wok.
Bougainville na Solomon Islands.
Ol Defence Minista blong despela tupela kantri i wok long bung long Melbourne blong stap long ol toktok blong dispela yiar.
Despela miting i kamap, taim tupela kantri wantaem i wok long mekim sampela bikpela sanis long ol wok blong security forsis blong tupela.
Taim em i bikn wok long toktok bihaen long ol toktotk, New Zealad Defence minista, Mark Burton i tok em i wanbel long Australia Defence minista, Peter Reith olsem long tupela said wantae i mas gohet long wok-bung long rediim ol defence blong tupela kantri long kamp gut long wok bung blong ol.
Tasol em i tok bai oli wokim despela taim wan wan long tupela kantri bai bai mekim ol namba-wan wok blong defence wok blong ol pastaem long stap gut na mekim gut wok blong ol.
New Zealand itok, Moni em Frans ibin peim olsem compensation- bihain long secret agents bilongen ibin bomim Greenpeace Ship- Rainbow Warrior long 1985- bai halavim sampela sampela organisation ionsait long South Pacific.
Disarmament na Arms Control Minister-Matt Robnson itok- despela moni em inap long 42 -thousand dolla long kain moni bilong Australia ikam long French Pacific Development na Conservation Trust bai halvavim eitpela ol project.
Faivepela bilong ol despela project bai kamap insait long Newe Zealand na tripela insait long South Pacific.
Ol ibin girapim despela trust wantaim sampela million dolla compensation moni em Frans ibin peim bihain long secret agents bilongen ibin bomim Ranibow Warrior na daunim igo daun long solwara insait long Auckland Harbor na kilim wanpela kru bilongen.
Despela trust isave givim halavim igo long ol wanwan pipol na grup isave mekim ol wok insait long Conservation na heritage project tupela taim insait long wanwan yar.
Cooperative insait long Papua New Guinea na Greenpeace Pacific na wanpela Womens coperative- tupela wantaim insait long Solomon ailen.
Pasta blong SDA Sios long holim ol public rallies oa lotu.
4-pela pipol ibin dai.
Curfew i stat long 7 pm igo nap long 5 am tasol nau bai stap long midnight igo long 5 am.
Long ol toktok long katim greenhouse gas emission oa simuk i kam long ol factory igo aut long kilaut, Australia na European Union ino bin nap wanbel long kamapim wanpela tokoraet longen.
Australia i tok em i wok long wet blong lukim wanem samting bai i kamap pastaem long em i ken skelim tingting blongen longen, bihaenim toktok blong Gavman blong America long Washington, olsem em bai noken tokoraet na sainim despela Kyoto Protocol em i toktok long katim greenhouse gas emission.
Environment Minista blong Australia, Robert Hill i tok Cabinet bai toakut long tingting blongen long wik bihaen, tasol em i no mekim toktok long em bai tokoraet na sainim despela protocol long 2002.
Commissioner blong Environment, Marget Wallstrom blong European Union i tok delegesen blong ol ino wanbel long tingting blong Australia olsem America i mas sainim tu despela agreement em bai olgeta i ken wok bihaenim.
Oli bin tokaut pinis olsem faivpela-ten-tu Gavman depatmen na na ministry i bin psotim ken ol financial data blong ol, long stat blong dispela yiar, bihaen long em i bin gat problem oa heve long computer long Finance Ministry.
Long mun February, ministry i bin lusim olgeta record blong 2000nfinancial yiar.
Tasol, Finance minista i tok as long despela em i bin gat rong long ol computer em i bin bikpela long oli stretim ol yet.
Hetman blong International Affairs blong Presidency blong territory, Michel Jolivet, i tok French Polynesia oa Tahiti i sapotim strong despela plan blong wanpela South pacifici whale sanctuary, em Australia na New Zealand i bin askim long oli wokim na ol Paisifik Forum kantri i sanap halivim.
Despela plan bai oli paitim toktok longen long miting blong international Whaling Commission long London long pnis blong despela mun.
Jolivet i tok wanem samting bai i kamap long miting, French Polyneia, bai i wok long lukim oli lukautim gut ol marine mamal insaet long Exclusive economic zone blongen.
Dengue Fever - ibin kamap long stat bilong despela yar nau iwok long igo daun.
Health Department itok- mak bilong despela sick iwok long igo daun isi-isi.
Tasol em itok- pipol imas rere oltaim na was long ol yet- bigpela tru long sait bilong klinim gut ol eria em ol natnat or moskito isave putim kiao longen.
468 ibin igo kisim marasin long hausick na tupela pikinini ibin idai longen.
38 wokman meri blong Bangladesh long ailan.
Dipatmen i tok dispela ol pipol INO bin kisim pei long wok blong ol.
Tasol kot bai ino sasim kampani em ol ibin wok longen, Reliance Security, longwanem kampani INO mo wok.
Tete insait long New Zealand- sampela meri ibin kamapim wanpela protest, em kain protest ino save kamap bipo- maski ples i kol tasol ol ibin bilas long ol sotpela skirt na traipela earring bilong soim sapot bilong ol- long wanpela meri pablic servant- usait itok- ol ibin rasuim em long wok long we em ibin save bilas.
Gavman welfare Agency bipo usait nau iwok long askim long oli peim em compensation long wanem ol inolaik givim niupela kontract ken.
Namba wan meri praim minista na oppositon lida- Jenny Shipley ibin soim sampela sapos bilongen long despela na em ibin apim apim tu shit em ibin pasim longen igo antp wanpela inch- igo antap long nee sukuru bilongen.
Insait long north hap blong Vietnam, namba blong ol dai pipol biihainim strongpela win na ren nau igo antap pinis long 29.
Ripot i tok tu olsem planti mo i wok long lus iet.
Ol gaman ofisa i tok bikpela ren na tais-waura i kamapim bikpela wara long ol gaden kaikai, ol rot na ol haus na ofis.
Insait long wanpela provins iet, 21 pipol olketa ibin dai.
East Timor insait long wanpela hotel long biktaun, Dili.
Tupela wik igo pinis, U.
East Timor ibin tok long em i wok long mekim wanpela wok painim-aut igo long toktok blong pasin pamuk igo long ol arapela ofis blong Jordan wantaim UN fos.
Ol i ting bai ol i sasim dispela tupela polis ofisa sampela taim tede.
Samtiang olsem 120 Jordanian polis i wok insait long East Timor olsem hap blong wan-tausen-300 UN fos.
Narapela 800 soldia blong Jordan i stap wantaim UN peacekeepers.
America bai traim aut ol we bilong pasim rot bilong ol samting bilong pait em ol lain birua i sutim igo long em insait long Pacific Ocean long sarere bilong wik bihain.
Despela wok traim bai hap wok bilongen yet bipo- wantaim bigpela tingting bilong wokim kamap ol samting bilong holim pasim na pasim rot bilong ol samting bilong pait ol lain birua makim long em.
International Ballistic Missile- em bai karim wanpela giaman rocket bom- insait long Vandenberg- airfos base insait long Califonia.
Twenty minit bihain longen- ol bai sutim narapela rocket ken long Ronald Oli ting rocket oli salim ikam long Ronald Reagan missile faciliti bai igo pasim rot bilong namba wan rocket oli salim loong califonia longen - tenpela minit bihain antap long pacific ocean.
Maski planti ol kantri long world inolaikim - tasol president bilong Americxa- George W.
Bush itok- AMerica imas igo hed wantaim despela 60- billion dolla missile defence system bilongen.
Em itok despela wok i bigpela samting bilong banisim America long ol pait ikam olsem long North Korea, Iran or Libya sapos igat ol pait samting.
America itok- em inolaik long peim wanpela bill igo long China inap long one million American Dolla.
China itok -despela moni i bilong karamapim tripela mun em wanpela nevy balus bilong America ibin istap insait long hap graun bilong China.
Despela balus ibin igo pudaun hariap long wanpela ples balus insait long Hainan ailen bilong China long mun april bihain long em ibin bam wantaim wanpela pait balus bilong China.
America long despela wik.
Wanpela ofisa bilong American state dipartment itok- despela askim bilong China i mauswara tasol.
Despela mak oli askim longen i bilong bekim ol wok na sapos gavman na ol lokol bisnis long hap ibin mekim bilong painim bodi bilong wanpela kru antap long Hainan ailen.
America long mun April.
General Na em tu bai igo stap insait long bikpela kivung blong ol kantri blong ASEAN long Vietnam.
Vietnam we em ibin wok long hap insait long soldia blong America long taim blong Vietnam wo.
President George W.
Bush we em bai igo stap long Asia Pasifik Economik Cooperation Forum na tu dispela lukluk raun President ibin tingting long mekim igo long Beijing long sampela taim long dispela yar.
Donald Rumsfeld long dispela ministerial miting em isave kamap long olgeta yar namel long Australia na America.
Gene Technology Regulator blong Australia ibin makim wanpela bikpela kampani blong narapela kantri olsem blong larim em i putim aut klia ol kain wok emi save mekim.
Tede oli bin putim aut moa long 5-hundret ol ples blong ol raun long olgeta hap blong Australia.
Bikpela as tingting blong dispela loa em long giim aut ol klia toktok igo long ol pipol blong Australia long ol ples dispela ol kampani isave mekim wok blong ol long en.
Locas Height reactor long Sydney.
Bai igat wanpela lain ol bas bai ron long dispela rot em ol pipia blong nuklia bai ikam long en na bai oli bringim igo long wanpela ples oli tingting long kamapim long South Australia.
Aborigine pipol em oli save toktok strong ino laikim ol pipia blong nuklia igo long eria blong ol.
30) pipol insait long wanpela village-emi stap long wei, insait long Aceh provins bilong Indonesia.
Ol lain ibin save pait ino laikim gavman long hap ibin sutim tok long ol security fos bilong Indonesia long kilim idai ol despela pipol.
Tasol ol polis itok em ino tru olsem ol ibin kilim ol despela pipol.
Red Cross insait long Indonesia itok, ol ibin painim bodi bilong ol despela pipol insait long Krueng Tuan village aste.
Ol rebel long hap itok- ol despela pipol em ol sivilian- em ol lain security fos bilong Indonesia ibin kilim ol long taim ol ibin wok long traim long ronwe long ples bilong ol.
Robert Hanssen itok, em tru lobg ol sas igo long em olsem- em ibin spy or stilim ol hait samting bilong America bilong givim igo long Russia na em bai lusim olgeta laif bilongen insait long haus kalapus- aninit long wanpela askim bilongen long ol ol mas noken kilim em.
15) ol sas igo long em - long em ibin stilim hait ol samting na em itok em bai wok bung wantaim ol lain bilong mekim ol wokpainim na tokaut long olgeta hait samting em ibin harim or lukim na salim igo long Russia.
Hanssen ibin igat rait long igo insait or lukluk long planti ol haiting samting bilong America na oli bilip em ibin rong tru long pasim tok na givim ol hait samting igo long KGB information bilong Russian Double Agent- we tupela bilong ol - oli kilim idai ol pinis.
Deputy Us- Attorney General- Larry Thomas itok- despela wok i putim ol hait samting bilolng America long ples klia.
Maoist ibin kilim ol.
Dispela ol dai ibin kamap long aaste nait, insait long tripela distrik long hap olsem Western Nepal.
Moa long wan-tausen 6-hundret pipol ibin dai pinis stat yet long 1996, taim ol paitman blong Maoist ibin kamapim pait long traim rausim King blong Nepal.
Ibin gat ol tngting nogut tu oli putim igo long ol dispela lain olsem ol tasol ibin kamapim wanpela pairap blong wanpela bom long trinde blong las-wik klostu long haus blong Praim Minista Girija Prasad Koirala.
Polis long Indonesia i tok, samting olsem 100 haus ibin paia insait long ol pei-bek pait, namel ol Muslim na Kristen pipol, long Pomo distrik long Central Sulawesi, insait long Indonesia.
Wanpela sinia polis komisina i tok, insait long nambawan trabel, ol Kristen pipol ibin kukim-daun 88 haus bilong ol Muslim pipol insait long wanpela viles, na bihain, ol Muslim ibin kukim-daun 12-pela haus bilong ol Kristen pipol insait long narapela viles.
Ol i putim pinis moa long 300 polisman insait long dispela eria, na ol i kisim oda pinis bilong sutim ol pipol husat i wokim ol trabel.
Igat planti pait na trabel ibin kamap pinis insait long Poso taun long Poso Distrik, namel long ol Muslim na Kristen pipol, husat i karim ol samting bilong pait, stat long mun Epril long yar igo pinis ikam inap nau.
Samting olsem 13 pipol, we planti long ol em ol meri na pikinini, ibin dai insait long wanpela pait ol ibin kamapim long bik-moning long wanpela Muslim viles, kolostu long Poso taun, long Tunde igo pinis.
Pacific Ocean, ino bikpela samting.
Vandenberg Airforce Base long California igo long skai antap long Pacific Ocean.
60 Billion Dola.
Chang Chun-hsiung, ibin askim China long soim olsem em i laik bihainim bel-isi pasin bilong Olympics na imas pinisim tingting bilong en bilong kamapim pait long Taiwan.
Taiwan ibin wokim dispela askim sampela dei pastaim long China bai painimaut sapos Beijing siti bai win insait long kempen bilong en bilong hostim Olympic Games long yar 2008.
China i save lukim Taiwan olsem hap bilong territori bilong en.
Taiwan ibin bruk-lusim bikples China na lukautim em yet, stat long 1949, ikam inap nau.
China ibin tok-lukaut planti taim pinis olsem, em bai usim militeri bilong en long mekim Taiwan i kamap hap bilong en ken.
International Olympic Komiti bai wokim disisen insait long Moscow long Fraide long husat siti na kantri bai hostim Olympic Games long yar 2008.
Ol arapela siti olsem Paris long France, Toronto long Canada, Osaka long Japan na Istanbul long Turkey, olgeta i wok long traim tu long hostim dispela Olympic Games.
Man husat i bin president blong Philippines bipo, Joseph Estrada, ino bin laik tok em i rong oa ino rong, taim kot kes blong em i bin stat.
Oli putim Estrada long kot bihainim ol toktok olsem em i bin paulim bikpela moni blong kantri.
Estrada, wanpela muvi sta pastaim long em i kamap president, nau i stap long haus kalabus.
Insait long kot em i bin tok, em ino laik tok em i rong oa ino rong bihainim toksave blong ol loia blong em.
Tasol President Gloria Arroyo, husat i bin kisim ples blong Estrada i tok ol bai noken hangamapim em.
European Union bai givim sampela halvim moni moa long ol kantri insait long Pacific rijen.
Dispela moni bai nap long 50 milian Australian dola na bai oli usim blong kirapim ol projek oa wok insait long dispela faifpela yar i kam.
Sean Dorney i ripot olsem dispela moni bai antap long moni em European Union bai givim long wanwan ailan kantri, insait long ol wokbung blong en wantaim ol dispela kantri.
Long wanpela toktok i kam long Suva, Secretary General blong Pacific Islands Forum Secretariat, Noel Levi, i tok dispela nupela halvim moni i kam aut long wanpela tok orait oli kolim Cotonou Agreement em i joinim European Union wantaim 77 diveloping kantri insait long Africa, the Caribbean and the Pacific.
Ol wanpela-ten-foa Pacific Island memba blong dispela grup i bin statim nupela wokbung wantaim E-U long mun June long yar igo pinis.
Hap long dispela wokbung i karamapim tok promis blong olgeta long kirapim samting oli kolim - Pacific Free Trade Area.
Dispela rijenal halvim moni -- samting olsem 50 milian dola -- bai kam insait long dispela rijen long dispela faifpela yar bihain, na bai go long bungim wantaim ol kain kain bisnis wok blong kirapim ples, edukesin na treining.
Mr Levi i tok oli nap givim moa moni sapos ol projek oli kirapim i go gut na sapos oli ting oli ken kirapim moa projek.
Presiden bilong Indonesia, Abdurrahman Wahid, i bin senisim ken ol minista insait long Kebinet bilong em.
Em i bin makim Jastis Minista Marsilam Simanjuntak olsem nupela Attorney General na putim Defens Minista Mohammad Mahfud long ples bilong em olsem Jastis Minista.
Agum Gumelar, i kisim wok nau olsem Defens Minista na i holim tu wok bilong em olsem Sekuriti Minista.
Presiden Wahid i bin kamapim dispela senis long kebinet bihain long olpela Attorney General Baharuddin Lopa ibin dai nating insait long Saudi Arabia long wik igo pinis.
Ol ibin sutim-idai foapela pipol long Universiti bilong Papua Niugini insait long Port Moresby long namba 26 de bilong mun June, na ol universiti sumatin ibin sutim tok long polis long sutim-idai ol dispela pipol.
George Manuhu, i sapotim dispela toktok bilong ol universiti sumatin.
John Roughan i tok, pasin we gavman ino save lukautim gut moni na korapsen i wok long kamap olsem wanpela sik insait long Solomon Islands.
Em i tok wei ol i save usim halavim moni i mas senis sapos Solomon Islands i laikim ol kantri na lain i save givim halavim moni i gat bilip long en.
Doctor Roughan i tok despela pasin we oli no save usim gut moni na ol narapela samting na wei oli save dilim aut moni long krangi pasin i wok long kamap olsem wanpela sik nogut.
New Zealand Ministry blong Social Policy i bin wokim, i painim aut olsem ol lapun Maori na ol lapun blong ol Pacific ailan insait long kantri, i save bungim bikpela heve moa long sidaun blong ol, winim ol lapun blong ol narapela skin kala pipol.
5-pesent tasol long ol pipol i gat 65 krismas oa moa i nogat gutpela sidaun, tasol dispela study i bin painim aut olsem ol Maori i bungim bikpela heve moa winim ol narakain pipol, taim ol Pacific ailan lapun i save bungim bikpela heve moa yet winim ol Maori na ol narapela pipol blong New Zealand.
Ol Maori i makim 14 pesent long 3.
New Zealand, taim pipol husat i bin kam long ol Pacific ailan i makim 5 pesent.
Fiji Labour Party i tok ol wokman meri long sampela Fiji embesi ino laik raitim daun nem blong ol Fijian husat i skul oa wok long narapela kantri, bai oli ken vot tu long eleksan long mun Septemba.
Fiji Labour Party i tok oli kisim pinis planti belhat toktok i kam long ol Fiji sitijen, olsem long Australia na New Zealand, long dispela pasin.
Chand i tok oli bin tokim tu ol dispela pipol olsem, ol Fiji embesi long ol narapela kantri i nogat moni blong registerim pipol blong vot.
Labour Party i raitim pas pinis igo long Supervisor blong Elections, Walter Rigamoto, blong tokaut long wari blong en long dispela pasin.
Rigamoto i tok em bai lukluk long dispela samting taim em i kisim pinis ol komplen.
Ating ol rebel bilong Tamil Tigers bilong Sri Lanka i wok long usim Papua Niugini na Solomon Islands olsem rot bilong ol bilong go long Australia.
Canada na Malaysia.
National Security Advisory Council long Port Moresby.
Papua Niugini, na ol i wok long kisim halivim ikam long ol lokal gavman ofisa na ol pipol insait long PNG.
Ol i tok olsem, lida bilong dispela grup em i save muvim-hait ol pipol, ibin traim tu long kisim sampela lain pipol bilong Sri Lanka igo long Solomon Islands long yar igo pinis, tasol ol ibin pasim em.
United Nations Population Fund i tok hamamas long Fiji long wanem em i usim gut tru femili plening progrem blong en.
Fiji i bin go isi tru insait long dispela 25 yar igo pinis.
Em i tok oli mas hamamas tu long Fiji long wanem em i wok long mekim samting blong halvim pipol long wanem samting oli laikim blong stap laif.
Air Nauru i pas na ino nap ron.
Nogat balus i bin ron igo insait oa igo aut lusim Nauru dispela mun, na Air Nauru INO ting ol jet balus blong en bai ron pastaim long namba-20 de blong dispela mun.
Sean Dorney i ripot olsem, anual miting blong ol lida blong Pacific Islands Forum bai kamap long Nauru insait long wanpela mun, na ol wari i wok long kamap sapos Nauru bai nap yet long lukautim dispela miting.
Siaman blong Forum dispela taim, Teburoro Tito, President blong Kiribati, i bin makim Nauru long lukautim miting, taim ol narapela lida ino bin nap long wanbel long givim long Fiji oa Niue.
Tasol nau, taim Air Nauru ino ron, ol balus tasol em oli ron igo long Nauru em ol spesal sata em oli save karim ol samting olsem marasin blong ailan.
Air Nauru ino laik tok orait long pipol husat i laik bukim ron igo long wanem em i tok balus blong en i wok long bungim ol kain heve long ensin blong en.
Sampela mun igo pinis oli bin pasim tu ron blong Air Nauru long wanem em ino bin sef long ron.
Nupela menijment blong Air Nauru i hope oli ken stat ron ken sampela taim dispela mun.
Australian gavman bai givim hap graun long Canberra we East Timor i ken wokim embesi blong en long en.
Blong bekim dispela, East Timor bai givim hap graun tu long Dili we Australia i ken usim blong wokim embesi blong en.
Foren Minista blong Australia, Alexander Downer, i tok dispela pasin i makim narapela bikpela samting long gutpela wokbung blong Australia wantaim East Timor, husat i bin vot long indipendens long mun Augus, 1999.
Gavman bilong Australia itok, em igat strongpela bilip olsem- em sanap long rait sait bilong lo- sapos wanpela defence kampani bilong German i askim kot long gavman bilong Australia long peim em moni - bihain long Australia gavman ibin pasim wanpela defence contrack.
Wanpela em isave istap insait long Germany-S.
Atlas itok- em bai askim kot long pusim gavman bilong Australia long peim em moni bihain long AUSTRALIA ibin pasim wanpela contrack em kos 200-million American dolla wantaim Australia nevy.
Ripot iwok long tok- S.
Atlas bai askim long kisim samting olsem 50 -million dolla us dolla olsem compensation.
Pastaim- Australia defence minista -Peter Reith ibin tokaut olsem- Gavman ibin tingting long putim mak or tambuim ol kampani autsait long America long resis long collins Class Submarine.
Reith i sapotim tingting bilong Australia, na em itok ol ino bin sainim wanpela contract wantaim yet wantaim Germany.
Fiji general eleksen em bai kamap long mun bihain.
President, Ratu Josefa Iloilo i oraitim pinis toksave blong Caretaker kebinet.
General eleksen bai kamap namel long 27 de blong mun Augus na nambawan de blong mun Septemba.
26 de blong mun Julai.
Na nau tu, President i oraitim pinis tu edvais blong Caretaker kebinet bai oli mas pasim pastaim ol wok blong Constitution Review Commission.
Tasol long nau, bai oli kirapim wanpela grup husat bai rereim wanpela ripot long wok blong Commission.
Ripot blong dispela grup i mas go long President pastaim long namba 15 de blong mun Augus.
Dispela tok lukaut i kamap pastaim tasol long wanpela bikpela kivung long Bonn, long Germany, blong toktok na putim strongpela tingting long dispela Kyoto protocol blong climate change oa senis blong ol kain taim.
America ino bin laikim tru dispela Kyoto agrimen, European Union i laikim bai oli mas gohet long en, tasol Japan i wok long senisim nabaut tingting blong em.
Siaman blong inter-governmental panel long climate change, husat i bin putim kamap ripot, Robert Watson, i tok, ino gat niid long hairap long mekim sampela long en.
Praim minista bilong Australia- John Howard ibin tokaut long ol tingting bilip bilongen long mak bilong ol pipol inogat wok longen bai istap daun yet or sapos nogat bai istap wankain yet.
Ol mak ol ibin putim aut tete i soim olsem- mak bilkong ol pipol inogat wok longen- i luk olsem istap wankain - em istap yet namel long sikis point 9-percent.
Howard itok- i gutpela olsem mak bilong ol pipol inogat wok- istap yet aninit long seven percent- na nau yet ol wok moni bilong Austgralia ibin stat bihainim rot bilong kamap strong.
Indonesia President Abdurrahman Wahid i tok lukaut olsem, em i redi long go long kot agensim bos blong polis long kantri, husat ino laik harim tok long lusim wok blong en.
South East Asia niusmeri Ginny Stein i ripot olsem, bos blong Indonesia polis, General Suroyo Bimantoro, ino stap long kantri long dispela taim.
President Wahid i bin rausim General Suroyo Bimantoro long mun i pinis, tasol em ino laik lusim wok blong em.
Dispela pasin i mekim na heve i kamap namel long ol hetman blong polis fos.
Tede wanpela mausman blong president i tok President Wahid, husat i wok long bungim ol kain toktok long lusim wok, i givim oda pinis bai oli mas redi long kisim sampela polis ofisa igo long kot.
General Bimantoro i wanpela long ol dispela ofisa.
Polis Komanda i wok long tok olsem, President ino nap rausim em sapos paliment ino tok orait long dispela toktok.
Ol politisan husat i wok long toktok long rausim President Wahid i wok long sapotim bos blong polis.
General Bimantoro i bin go holide sampela de igo pinis na nau em i stap long Singapore we ol dokta i wok long lukluk long helt blong em.
Northern Territory Gavman, long Australia, i tok, em i wari yet long ol tingting blong wokim kamap wanpela detention centre long Darwin, blong putim pipal i brukim loa na kam insait nating long Australia.
Gavman blong Territori i tok, i gat laik long dispela detention centre, tasol, em i gat wari long ol heve i wok long kamap long ol hap ples olsem i stap raun long kantri.
Correctional Service Minister, Daryl Manzie, i tok, Immigration Minister Philip Ruddock i bekim pinis askim blong em long holim ol toktok long wei blong ronim na lukautim kain ples olsem.
Sir Charles Gardiner Hospital long Perth, hia long Australia, long wik bihain, na long Peter MacCallum Institute long Melbourne long mun September.
Dr David Joseph blong Sir Charles Gardiner Hosptial i tok, dispela treatment i gutpela nius long ol meri i stap long ol kantri eria husat i save tingting long rausim susu blong ol, longwanem oli no save laik go long siti blong larim ol dokta i givim marasin blong cancer blong ol.
Wanpela patrol bot em Australia i bin givim, i wok long halvim ol sekuriti wok blong lukautim ples blong America long traim ol roket blong en long en, antap long Kwajalein long Marshall Islands.
Aninit long wanpela sekuriti agrimen wantaim Ami blong America, wanpela Lomor patrol bot em Australia gavman i bin givim long Marshall Islands, nau i stap pinis long Kwajalein.
Australia em i raun long hap.
Long wanem Greenpeace i bin wokim pinis tupela protes long hap insait long dispela 12 mun igo pinis, American ami nau i stap redi.
Wanpela balus i bin karim pinis bikpela lain militari polis i kam long American Army Pacific Command, igo long Kwajalein long wik i pinis.
Papua New Guinea polis ibin sasim tripela ol wokmanmeri bilong foren affairs wantaim ol sas bilong corruption- aninit long ol hap wok bilong pasim ol pipol inogat stretpela tokorait pepa isave igo insait long kantri.
29) ol illegal immigrants na tripela oficer bilong Foren Affairs.
Inguba itok- Polis iwok long tingting long pulim kalapusim moa pipol insait long ol wik ikam.
Pulim kalapusim bilong ol despela lain - ikam aninit long ol wok bilong traim daunim na pasim ol illegal immigrants- bihainim oda bilong niupela foren affairs em oli makim nau tasol- Mr.
Jogn Pundari- usait ibin promis long larim strongpela lo bilong Papua New Guinea i kisim ol despela lain pipol usait iwok long kalapim immigration lo bilong kantri.
Pundari ibin promis tu long daunim kain pasin bilong corruptin na kamapim ol paul wok insait long department bilong foren affairs.
Na nau tu, Indonesia Gavman i givim oda pinis tu bai sekuriti foses i mas stap redi.
Dispela oda i kamap bihain long taim wanpela bom i bin pairap klostu long Paliment aste.
Polis i tok samting olsem 14 pipol i bin kisim bagarap long dispelsa pairap em i bin kamap aninit long wanpela biris antap long ol bikpela rot.
Ol pipol i lukim dispela pairap i tok wanpela man husat i sidaun long baksait blong wanpela kar, i bin tromoe wanpela samting taim kar i ron antap long bris, pastaim tasol long bom i pairap.
Nogat man i tokaut yet sapos ol tasol i bin wokim dispela trabal, tasol polis i poret nogut dispela trabal i pas wantaim ol wok blong rausim President Wahid.
President Wahid i tok lukaut olsem, trabal na pait bai kamap sapos oli traim long rausim em.
Australian Manufacturing Workers Union i tok em i gat bikpela wari long niupela laen i wok long pusim toktok long kamapim fri trade wantaem America.
American Australia free Trade Agreement Coalition.
David Harrison blong A-M-W-U i tok long wanem America i bikpela tru na ol bisnis lain i gat strong na bikpela pawa long wok em bai inoken gutpela long Australia.
Hong Kong na Cairns antap long Queensland long wik bihain.
Dispela balus kampani isave mekim ron blong em foapela taim long wanpela wik namel long tupela city.
Hong Kong ibin mekim na dispela ibin mekim em long pasim samting olsem fospela-ten sevis long olgeta hap blong wol.
Ol arapela ron blong Cathay Pacific namel long Hong Kong na Adelaide long South Australia bai istap pas yet.
2008 Olympik Games.
Paris long France Osaka long Japan na Istanbul long Turkey iwok long resis tu long kisim dispela game.
Ol lain blong Beijing i rereim dispela resis blong ol i wok long rausim ol koros ol arapela kantri i sutim igo long em long ol pasin blong em blong Human rights.
Jakarta, na em i askim ol memba i stap arasait long dispela siti long ol i redi long go long Jakarta kwiktaim, taim ol i kisim toksave.
Presiden Abdurrahman Wahid.
Ol Niupela figure i soim olsem wan wan long olgeta tripela hospital sikman meri, long Australia i save go kisim marasin samting long priavte hospital.
Richard Davis i ripot olsem namba blong ol priavte hospital i wok long operate long Australia i wok long igo kamap planti nau,.
Long 1999-2000 moni-yiar, tu-point-wan-million pipal i bin go stap long private hausik long sik blong ol.
Bureau of Statistics fugure i soim olsem em i gat moa long faiv-handret private hospital namel long yiar 2000.
190) na em i bin go antap long klostu tu-handret-na-ten long despela yiar i nap long mun Julai 2000.
Em i go antap liklik moa long ol yiar bifo lonfen.
25 de bilong mun Ogas igo inap long nambawan dei bilong mun Septemba.
Insait long dispela sikspela wik bihain, resis bilong winim vot bilong ol Indian Fijian bai kamap namel long tupela pati.
Fiji Labour Pati bilong Mahendra Chaudhry na National Federation Pati.
Na, long sem taim, igat planti moa pati i kamap namel long ol asples pipol bilong Fiji.
Mahendra Chaudrhy long yar igo pinis.
Air New Zealand i askim pinis gavman long larim Singapore Airlines i apim shiare blongen long balus kampani blong kantri, Air New Zealand.
49) percent sia long Air New Zealand.
Aninit long ol strongpela foreign Ownership loa, Gavman i mas givim tok oraet long despela balus kampany long Singapore Airline, i apim share blongen em long 25-pesen igo antap long Air New Zealand.
Gavman i bin givim toklukaut olsem em bai i hat long givim tkoraet long despela buy0in plan.
Oli no tokaut long hamas tru Singapore Ailrine i laik askim long baem long Air New Zealand.
John Pundari, ibin kirapim wanpela task fos bilong investigetim korapsen oa paul-pasin insait long Dipatmen bilong Foran Affairs long kantri.
Mr Pundari i tok, em i bilip olsem dispela task fos bai painimaut na pasim ol rong na paul-pasin i wok long kamap insait long Dipatmen bilong Foran Affairs long Papua Niugini.
Australia ibin tokaut olsem em bai holim wanpela human rights wok-sop blong ol offisel insait long Burma long wik bihain olsem hap blong dispela tingting halivim em oli bin kamapim blong traim daunim ol bagarap ol pipol isave bungim insait long kantri.
United Nations na ol tok orait oa conventions.
Burma ibin bungim planti ol toktok koros ikam long planti kantri long wei emi save mekim igo long ol pipol em oli kalabusim ol long rong blong wok politik.
Wanpela bikman blong UN long East Timor i askim strong international community long kirapim wanpela war crime tribunal sapos Indonesia i no kisim pipal i bin kamapim bagarap long pipal, igo long kot, bihaen long territory i bin vot long independence long 1999.
Planti handret pipal i bin indai na plantu tausan ol arapela i bin ronawei lusim ol ples blong ol taim ol paitman oa militia gang i bin go insaet long East timor na bagarpim olgeta samting olsem ofis na haus blong pipal bihaen long vot.
Singaut blong Mr.
Galbraith long ol kantri long wol i mekim sampela samting, i bikpela askim tru long kam long wanpela U-N ofisa husat i wok long wok i stap long East Timor.
Indonesia gavman long Jakarta i bin gat nbem blong sampela Indonesia army commanda na lida blong ol militia gang, em oli makim ol olsem ol suspect long ol trabal.
Tasol kot blong ol i no stat yet, na ol Indonesia otoroti ino laik salim ol suspect igo bek long East timor bai oli ken kamap long kot.
Opposisen lida Bill Skate.
Port Moresby long wanpela wik igo pinis.
Japan long Wol Woa Tu.
Japanese Embesi ibin stap long en long Fraide igo pinis, tasol insait long sampela haua bihain, sampela lain ibin go na kamautim ol dispela diwai long graun.
Japan ibin dai.
Vandenberg Airforce Base insait long California.
Amnesty International, bikpela human rait grup long wol, i askim International Olympic Committee long mekim China i kamapim gut human rait rekod blong en, pastaim long 2008 Beijing Olympics.
Olympic i go lukluk raun.
Mausmeri blong Amnesty, Cathy Richards, i tok oli mas mekim China i wokim olgeta samting long ples klia, pastaim long Games.
Olsem na em i tok, I-O-C i gat bikpela wok blong wuas long human rait insait long China.
Liberal Pati i holim long Aston.
Australia, long pinis bilong dispela yar.
Australian Trade Commission i tok, oli skelim olsem, Beijing Olympics bai givim samting olsem tri-Bilian-dola long ol bisnis blong Australia.
Olympics saveman husat i wok wantaim Austrade, Garry Mahlberg, i tok China bai lusim samting olsem wan-handret-bilian-dola long Games, na ol Australian industry oa bisnis bai nap mekim sampela long ol wok.
Ol nupela eleksin i mas kamap insait long 90 dei, bihain long ol i pinisim palamen bilong kantri.
Foren Minista blong Australia, Alexander Downer, i tok Beijing bai no nap abirisim ol toktok long human rait insait long dispela sevenpela yar, taim oli redi long 2008 Olympic games.
Mr Downers i tok sapos long narapela sait, intanesanel komuniti oa International Olympic Committee i bin bihainim tingting blong sampela pipol na lusim tasol China, yumi bai no nap sutim tok long pasin blong en long human rait.
Ol Chinese komuniti raun long wol i wok long selebretim toksave olsem, Beijing bai lukautim 2008 Olympic Games.
Chinese Deputy Consul General long Australia - Shi Longzhuang - i bin stap long Sydney Mandarin Club taim dispela toksave i bin kam aut.
Ripot i tok, United Microelectronics Corporation bilong Taiwan ibin rausim 266 wokmanmeri long wok bilong ol na tok-lukaut olsem em bai rausim sampela moa wokmanmeri long wok bilong ol.
Taiwan, i stopim wok tu bilong putim ol masin insait long wanpela nupela fektori.
Ratu Sir Kamisese Mara igo long New Zealand long dispela wiken long ol dokta i sekim em.
Mr Kotobalavu i tok ken olsem, dispela olpela presiden i stap gut na em inap long toktok.
Meri bilong em, Adi Laby Ala Mara, bai bungim man bilong em long Auckland.
Ministri bilong Foran Affairs i wok long toktok wantaim Foran Ministri bilong Vanuatu long sekim helt na stap bilong Ratu Mara long hausik.
President blong Pakistan, General Pervez Musharaf, i kamap pinis long India we em bai lukluk raun inap long tripela de.
Ren i bin wok long pundaun taim Indian President K.
Narayanan i go bungim Pervez Musharaf long New Delhi, taim em i kamap long moning.
President Musharaf, husat i bin bilas long kastom bilas long longpela jeket blong Shwanee, kastom bilas yet blong Pakistan, i bin givim respekt blong en long Rajgat, memorial blong tingim papa blong India indipendens, Mahatma Gandhi.
Em bai stat toktok bisnis nau wantaim ol Indian politikal lida, pastaim long em i bungim India Praim Minista, Atal Behari Vajpayee.
Dispela bai nambawan taim dispela tupela lida bai bung na bung blong tupela bai makim nambawan bung olsem namel long India na Pakistan bihain long tupela yar.
Philippines na America.
Wanpela dei bihain long ol ibin pulim-kalabusim 100 sapota bilong Abu Sayyaf, militeri ibin promis long pulim-kalabusim moa sapota na ibin tok, ol i bilip olsem ol iken pasim dispela Abu Sayyaf grup.
Presiden Gloria Arroyo bilong Philippines ibin tokaut aste olsem, ol i laik daunim Abu Sayyaf grup long asples bilong ol yet, em long Basilan na Sul Island long sauten Philippines na Zamboanga siti em i stap kolostu.
Insait long dispela nupela wok em militeri i mekim, ol i laik painim na kalabusim ol pipol i husat i save givim kaikai, saplai, haus na ples-hait na ol kainkain toksave long Abu Sayyaf.
Wanpela kako balus blong Russia i pundaun bagarap long wanpela militari ples balus klostu long Moscow, na i kilim tenpela long ol boskru blong balus.
Dispela balus i i bin wok long karim 40-tonne kako, na ripot i tok, em i bin pundaun bek long graun bihain tasol long em i kirap lusim ples balus.
Balus i bin redi long statim sata ron blong en igo long Norilsk siti long Siberia taim em i pundaun.
ExxonMobil insait long dispela provins bilong Indonesia.
Mak bilong dispela moni ol ibin lusim, inap long 4 Trillion Rupiah long kain moni bilong Indonesia.
Ol ibin sutim tok long ol independens rebel insait long dispela eria long haijekim ol samting bilong kampani, kukim daun ol samting na tok-lukaut long kidnepim ol wokman bilong kampani.
ExxonMobil long dispela hap, igo long PT Arun.
North Aceh em i wanpela long ol distrik we ol independens rebel bilong Free Aceh Movement i wok long kamapim bikpela trabel long en.
Hetman blong Indonesia polis, General Suroyo Bimantoro, husat President Abdurrahman Wahid i bin rausim pinis, i gohet yet long sakim toktok blong President.
Em i bin gohet na wokim wanpela miting blong ol hetman blong polis long ol provins, maski President Wahid i bin rausim em pinis.
Polis i tok, miting tede i bin blong rereim wanpela wok blong lukautim spesal miting blong paliment long nambawan de blong mun Augus, em ating bai opim rot blong rausim na kotim President Wahid.
President Wahid i bin rausim General Bimantoro long wok blong en long nambatu de blong mun June, bihain long em ino harim tok long risain oa lusim wok em yet.
General Bimantoro i tok tingting blong President Wahid long rausim em i bin rong long loa, long wanem president ino kisim tok orait pastaim long paliment.
President Wahid i sutim tok long em na tok, em i wanpewla bikhet man husat ino harim tok, na i givim oda long top sekuriti ofisa blong em long kisim em igo long kot.
Human Rights Komisina bilong Australia ibin tok-lukaut long ol i mas noken larim human raits rekod bilong China i go het long bagarap, pastaim long 2008 Olympic Gems, olsem Germany ibin wokim pastaim long Berlin Olympics long 1936.
China i nogut yet, tasol Australia iken halivim long givim teknikal-halivim bilong kamapim gut dispela human raits rekod.
Em i tok, ol kantri long wold i mas wuas gut tru long human raits insait long China.
Fiji i tok em i laik strongim wokbung blong en wantaim China na usim dispela wokbung blong kisim ol kain gutpela kaikai i kamap long strongpela ekonomi oa bisnis wok blong China.
Vice Foreign Minista blong China na ol embeseda na diplomat oa mausman blong Australia, New Zealand, Japan, America, Vanuatu na Papua New Guinea i bin stap long seremoni blong opim dispela Fiji oifs long Beijing.
Tupela gavman i toksave olsem, bai oli skelim 60 milian American dola blong dispela progrem blong senis.
Dispela moni bai karamapim 16.
14 milian blong kirapim ol projek em bai oli kamapim wok blong pipol.
Samting olsem 7.
Oli bin statim wanpela fund blong ol dispela progrem blong senis long 1996 olsem kompensesin igo long pipol bihainim nuklia test wok blong France long Moruroa atoll na Tuamotu archipelago.
Ol ibin askim ol kredita bilong One.
Australia em ibin lusim moni na bruk-daun.
Dispela ripot i tok, ol kredita em ol ino bin igat sekuriti, ating bai kisim bek namel long 11 na 37 sents bilong wanwan dola ol ibin givim olsem dinau long dispela kampani.
Dispela ripot ino bin tok sapos One.
Tel ibin mekim yet wok-bisnis taim em ibin bungim heve pinis, na ibin brukim Corporations Law bilong Australia.
Tasol, ripot i tok, ating One.
Tel ibin bungim heve pinis long moni, namel long mun Mas na pinis bilong mun Epril.
Bai ol i holim nambatu miting bilong ol kredita long wik bihain.
Gavman bilong Marshall Islands i wok long traim long rausim wanpela man bilong Greenpeace, em ol ibin pulim-kalabusim long Kwajalein Missile Range, 48 haua pastaim long America ibin testim ol roket-bom long Sande.
Alice Leney, ibin kamap tete long moning long aei bilong Hai Kot Chief Jastis Charles Henry, husat ibin tok olsem bai oli harim kot kes bilong em long namba 30 de bilong mun Julai.
Ol ibin pulim-kalabusim Leney bihain long wanela ofisa bilong Stet Dipatmen bilong America ibin tok long Fonde igo pinis olsem, mak bilong moni America bai givim long Marshall Islands long taim bihain, bai bihainim yet hamas wok Marshall Islands i mekim bilong sapotim ol wok bilong America bilong testim ol samting bilong pait long Kwajalein.
Vanuatu long Fraide.
Wanpela ofisa blong Auckland Public Hospital i tok, Ratu Mara i oraet tasol na i bin nap long toktok.
Australia long 1998, i tripela taim moa long dispela oli bin usim long 1978.
Planti long dispela energy oli wok long usim, ikam long oils, coal na gas.
Dispela ripot i soim olsem namel long 1990 na 1998, greenhouse gas emissions oa simuk ikam long ol bikpela fektori, long Australia i bin go antap tru.
Oli bin putim kamap tu ol lo blong halivim Australia i lukautim gut environment na Murray-Darling Basin blong em.
Bougainville Affairs Minister blong Papua New Guinea i kisim balus pinis igo long Bougainville, blong galasim na skelim tingting ken long sampela hap blong agrimen blong stretim ol trabal long politik long hap.
Richard Dinnen i ripot olsem, ol lida blong Bougainville i bin wok long toktok strong long PNG Gavman bai oli mas stretim kwik dispela agriment, tasol PNG Cabinet ino yet hamamas long en.
Dispela agriment, namel long ol lida blong Bougainville na PNG Gavman i tokaut long ol rot blong rausim ol samting blong pait, otonomus gavman blong Bougainville, na bihain tru, referendum blong indipendens.
Dispela agriment i bin go pinis long PNG Cabinet, na planti i bin ting wanpela seremoni blong sainim em bai kamap nau.
Mr Avei i tok em bai ripot bek long Cabinet sampela taim dispela wik, na saining seremoni, em oli bin wok long wetim inap longpela taim pinis, bai ken kamap long taim em tupela sait i wanbel gut long en.
Dispela Komisin i wok long holim miting long Cairns long northern Australia, pastaim long United Nations World Conference Against Racism i kamap long South Africa, sampela taim bihain long dispela yar.
Australia, planti taim tru, winim ol arapela lain pipol insait long kantri.
Melbourne siti, Australia.
Polis i pulim pinis wanpela man na kisim gan blong en.
30) pipol i bin stap long dispela klinik dispela taim gan i pairap long en.
Katres i bin kisim stret sekuriti gad, wanpela man krismas blong en 40 samting.
Polis i tok tupela man krismas blong tupela i 30 samting, husat i bin wok long wet long klinik i bin kirap na holim dispela man, rausim gan blong em na holim em daun inap long sampela minit pastaim long ol polisman i kamap.
Detektiv Inspekta Brian Rix blong Homicide Squad i tok pasin blong dispela tupela man i bin sevim laif blong planti pipol.
Oli no save yet blong wanem na dispela man i laikim kilim ol man, tasol bai oli sasim em bihain.
Natural Gas Australia.
NGA i bin sapotyim dispela tingting taim oli miting long Melbourne dispela mun.
NGA i holim 40-percent interest long Evans Shoal gas field, samting olsem 300-kilomita igo long not blong Darwin.
Ol ofisel long Marshall Islands i tok, mak blong ol sumatin long hai skul, i wok long kamap gut.
Risalt blong ol test em ol sumatin blong College blong Marshall Islands i bin wokim long mun Januari long yiar igo pinis, i bin soim 7.
Test blong dispela yiar i bin soim olsem, namba blong ol sumatin inap long kisim ol kain kosis olsem, i bin igo antap long 11 pesen.
College President, Alfred Capelle i tok, ol otorati imas apim mak blong Education long primary na high skul, olsem bai ol sumatin iken nap igo long universiti.
Em i tok, oli mas wok hat long public skul na ol principal na tisa i mas wok hat moa.
Mr Capelle i tok, bikpela namba blong pipal blong Marshall i gat laik long skul yet long Marshall Islands, pastaim long muv igo long ol kolis long America.
Ol wok bilong klinim peles i stat pinis insait long Seoul, kapital bilong South Korea, bihain long ol tait na haiwara ibin kilim 54 pipol na bagarapim moa long 35-tausen haus bilong pipol.
Ol ibin kisim planti-tausen wokmanmeri bilong gavman long givim halivim long dispela wok.
Moa long 120 refugi kemp i wok long givim kaikai, peles bilong slip na marasin long 7-tausen-500 pipol, em haus bilong ol ibin bagarap long hai-wara.
Moa long 30 sentimita bilong ren ibin pudaun long central South Korea long wiken.
Seoul, taim Han Riva ibin solap igo bikpela na ron-abirisim arere bilong en.
Oli wok long galasim gut wanpela lotu lain long New South Wales state insait long Australia, bihainim ol toktok olsem em i wok long salim ol botol wara em i i gat paua blong rausim sik blong man.
Puff the Magic Dragon.
New South Wales Fair Trading Minister John Watkins i tok wanwan long ol dispela botol wara i gat wara nating na i nogat moa narapela samting i stap insait long en, tasol oli save sasim ol man 80-dola sapos oli laik traim.
Bilip long bisnis long New Zealand i kamap gut ken, na dispela i soim olsem, ekonomi i wok long kamap gut ken bihain long em ino bin muv liklik insait long namba wan tripela mun.
Ekonomi i kamap gut, longwanem, oli salim planti samting blong New Zealand igo long ol narapela kantri na insait yet long kantri.
Institute blong Economic Research i tok, oli wok long gohet long salim planti samting igo long ol narapela na laik blong baim ol dispela samting insait yet long kantri i stap strong.
Wok blong trade insait long kantri i strong, longwanem, namba blong pipal i kisim wok igo antap na mak blong interest rates i stap tambulo.
New Zealand na pipal ino gat wok i stap long 5.
Ol ino wokim wanpela disisen yet long sapos ol bai larim Fiji na Pakistan long stap long Komonwelt Heds ov Gavman miting long mun Oktoba, long Brisbane insait long Australia.
Ol heve bilong politik insait long dispela tupela kantri ibin mekim na ol ibin saspendim tupela long Komonwelt.
Fiji iken senis wantaim wanpela eleksin long mun Ogas, na bai ol i lukluk ken long ol heve i kamap long Pakistan.
Toyota Hilux kar.
Polis ino bin inap long muv raun long siti ns ol eria i stap kolostu, na dispela ibin mekim ol pipol i komplem tumas long polis ino save go kamap hariap long ol trabel-eria.
Mr Akao i tok, polis fos nau bai inap long mekim moa patrol na kamapim gut wok bilong lukautim loa na oda.
Nau yet, ripot itok olsem polis na militeri bilong Indonesia ibin rediim wanpela plen bilong muvim-aut ol memba bilong Upper haus ov Palamen, sapos trabel i laik bagarapim spesol miting bilong palamen long mun bihain.
Jakarta Post niuspepa i tok, Gavana Sutiyoso ibin tok, ol atoreti bilong siti, wantaim polis na militeri, ibin rediim wanpela plen bilong wuas gut long wanem heve na trabel bai kamap, taim dispela spesol miting i go het.
Presiden Abdurrahman Wahid long taim bilong dispela spesol miting, em bai stat long nambwan dei bilong mun Ogas.
President Wanpela mausman blong Polis long Jakarta i tok, dispela ol polis na soldia, bai oli putim ol raun long palaman haus, bipo, na long taim palaman i statim miting long namba wan dei blong mun Ogas.
Em i bin tok, polis bai karim ol tear gas, rubber-coated bullets wantaim tu ol katres.
Ripot i bin tok, planti tausen ol sapota blong Wahid ikam long East Java, i bin tok lukaut pinis long go insait long kapital, sapos palaman i gohet long bringim em igo long kot.
Miting blong Palaman blong Solomon Islands, em oli bin tingting long holim long wik bihain, ating bai no nap kamap nau, long wanem gavman ino gat moni.
Ofis blong Palaman i tok, narapela miting blong House of Representatives bai stat long namba tu dei blong mun Ogas, tasol, em ino gat moni yet long dispela miting.
Solomon Islands Broadcasting Commission i tok, oli bin rausim ol telefon connections long palaman haus, bipo long laspela kivung.
Ripot i tok tu olsem, Gavman ino peim yet ol hotel na motel bills blong ol memba blong palaman, em i kamap long planti tausen dola.
Sampela papa blong ol motel i tokaut pinis bai oli nap larim ol memba istap long ol motel oa givim kaikai long ol inap oli peim ol dispela dinau oli no peim yet.
Oli no save yet long hamas moni olketa ol dinau long en, tasol, bai oli toktok long dispela heve long narapela miting blong Palaman.
Australia i tok, halivim moni oli save givim igo long ol yangpela kantri, bai oli nap senisim wantaim tingting blong larim ol dispela kantri i salim planti samting moa insait long ol kantri i save givim halivim.
Ol dispela toktok i bin kamap long Victorian Farmers Federation Conference long Melbourne.
Trade Minister blong Australia, Mark Vaille i bin tokim conference olsem, ol rich oa strongpela kantri inap baim moa samting ikam long ol yangpela kantri.
Em i bin tok, sapos oli baim planti moa samting i kam long ol yangpela kantri, em bai nogat bikpela laik tumas tumas long givim aid.
Australia i bin tok lukaut olsem militeri bilong Indonesia i mas noken wokim ken ol rong em i bin wokim long East Timor, insait long ol arapela provins olsem Aceh na Irian Jaya.
Australia long East Timor, em i karamapim independens vot long 1999.
Dispela histori i tok, militeri bilong Indonesia i gat wanpela longpela na nogut histori long East Timor, na i bin givim halivim long ol pait na trabel ol milisa i bin kamapim long dispela hap.
Mr Downer i tok, ami bilong Indonesia, oli kolim T-N-I, i mas NOKEN traim long kirapim ol nupela milisa fos insait long ol arapela hap bilong Indonesia.
Cook Islands Government i tok em i gat strongpela tingting long kamapim ol reform oa senis long ekonomi na strongim ol praivet bisnis.
Praim Minista Terepai Maoate i bin tokaut long dispela insait long wanpela miting wantaim Asian Development Bank long Rarotonga.
Doctor Maoate i tok gavman blong en i pilim olsem i gat sampela eria we ating wok blong reform i go abrisim mak pinis -- olsem long daunim namba blong ol wokman meri blong gavman.
Ol divelopment patna i save givim teknikol halvim na sapotim treining.
Em i tok tu olsem gutpela wok blong Cook Islands long kirapim bek na strongim ekonomi, na pulim kantri bek long raitpela rot - bai kirapim bel blong ol narapela diveloping kantri long Pacific.
Oli sasim pinis tripela Fiji polisman lon stilim ol samting oa property long haus blong Director blong Red Cross, John Scott na New Zealand poro blongem Greg Scrivener.
Oli bin kilim indai tupela man ia long haus blong tupela long suva, long mun igo pinis.
Tripela polisman wantaem i bin tokim kot ino tru olsem oli mekim rong, taim oli bin kamap long kot blong chief Magistrate Salesi Temo long suva.
Oli kisim bek pinis ol despela property.
Ol despela polisman, i bin hap long wanpela laen ofisa husat i bin wok long wuas haus blong mr.
Scott na Mr.
Scrivener, em oli bin katim ol long akis, tupela wik igo pinis.
Oli sasim pinis wanpela Fijian man long murder oa kilim indai man.
Em bai i kamap long kot long Fraide bihaen long ol doctor blong pipal i sik long het i lukluk longem.
Wanpela man husat i bin Police Commissioner blong Solomon Islands bipo, i tokaut long wanpela tingting olsem, ating moa beta oli galasim gut polis fos blong kantri.
Insait long wanpela pas em salim igo long Gavman, Frank Short i tok dispela wok blong galasim gut polis fos bai karamapim menisment, edministresin, operations, plening, treining na ol teknikol risoses.
1998 i bin lus nating na oli no bin gohet moa long en.
Nationalist Conservative Alliance pati blong Fiji i rausim pinis ku lida George Speight olsem wanpela kendidet blong en long general eleksaen long mun bihain.
Vot bai stat long 25 de blong mun Augus.
Speight na ol lain i bin halvim em long ku bai go long Fiji High Court long wik blong vot.
General sekretri blong Conservative Alliance Party, Ratu Josefa Dimuri, i tok em i gat sampela gutpela reason oa as blong wanem na oli rausim pinis Speight na lain blong en.
Em i tok Speight i bel orait tasol long dispela tingting, em eksekitif komiti blong pati i bin kamapim.
Ol paliment rul blong Fiji i tok, ol man i kamap memba i mas inap long kisim sia blong ol insait long Paliment.
Sapos Speight na ol sapota blong en i stap yet long rumgat, ol bai no nap go long ol miting blong paliment na bihain bai oli rausim ol long paliment, maski sapos oli elektim ol.
New Caledonia bai lukautim wanpela bikpela miting blong Melanesian Spearhead Group dispela wik.
Dispela tingting i bin kamap bihainim planti toktok namel long lokal gavman na lain i save laikim indipendens, em long FLNKS pati.
Melanesian Spearhead Group i bin kirap long 1988 na i bin halvim ol wok blong New Caledonia long kisim indipendens.
Asenda blong miting dispela yar i karamapim wanpela tingting bai wanpela rijenal tred na ekonomik agriment blong wokbung i mas kamap namel long ol Melanesian kantri.
Tingting bai New Caledonia i lukautim miting i kamap bihainim ol planti toktok igo-kam namel long lokal gavman na FLNKS em i bin kisim tupela mun.
New Caledonia bai no nap lukautim miting.
Tasol aste tupela sait wantaim i toksave olsem, miting bai kamap long hap bihainim askim blong New Caledonian Gavman - wantaim halvim blong FLNKS.
New Zealand bai i givim narapela seven-handret-na-fifti-tausan New Zealand dola igo long wok blong holim election long solomon islands, husat i wok long bungim bikpela heve long moni.
Foreign Affairs Minista blong New Zealand, Phill Goff i tok despela moni bai igo wantaem tri-handret-na-fifti-tausan dola em oli bin givim pastaem blong election.
Solomon Islands i wok long painim samting olsem 1.
2-milion dola blong election na oli ting Australia bai i ken givim tu sampela moa moni longen.
Goff i tok long wanem econmy i bin bagarap i nap tupela yiar long pait namel long ol laen wanpisin, em bai i hat long holim election sapos nogat halivim i kam long ol autsaet kantri.
Aninit long mama-loa, Solomon islands i mas holim election pastaem long namba-28de blong mun Desemba.
Gavman bilong Papua Niugini i bin makim wanpela olpela jas long go pas long wanpela wok-painim em bai painim aut moa long wanpela trabel we ol polis i bin sutim-idai foapela pipol taim ol sumatin i bin holim ol protes long mun igo pinis.
Sir Robert Woods, ibin wanbel long go pas long dispela Komisin ov Inquiry em gavman ibin promis long en long tripela wik igo pinis na dispela Komisin bai igat tripela man i stap long en.
Tasol, Praim Minista Sir Mekere Morauta i tok, ibin hat long ol i painim Sir Robert, long wanem em ibin raun istap long Western Australia, olsem na ibin kisim longpela taim long oli tokaut long dispela wok-painim.
Papa blong wanpela tourist blong Britain, krismas blongem tupela-ten-eit, i tok em i laik bilif olsem pikinini blongem i laif yet.
Despela man i wok long lus sampela de nau na oli ting em i mas dai pinis, bihaen long wanpela man i bin holim-kalabus em long rot namel long Darwin na Alice Spring oa Australian outback.
Tourist ia, Peter Falconio na gelfren blongem Joanne Lees i bin wok long draivim kar taim wanpela man wantaem gun i bin stopim ol long Stuart Highway long Northern Territory foapela de igo pinis.
Miss Lees, gelfren blong Peter Falconio ibin kirap na ronawei long despela man husat polis i wok long gohet long lukluk blong painim em.
Australia tede, blong halivim polis long investigesin-wok blong ol.
Brata blong Peter, Paul na papa blongem Luciano Falconio i bin go-kamap long Alice Springs tede bihaen long kisim balus i kam olgeta long England.
Taim oli bin toktok wantaem ol niusman meri, oli no bin luk gut, skin indai na oli bin lus.
Papa na pikinini man, i wok long tingting nau long bungim gel-fren blong Peter, Joanne Lees sampela taim tede nait na olio tok bai oli stap long Alice sprngs i nap oli solvim despela case.
Ol wokmanmeri bilong Papua Niugini Banking Corporation i bin straik na long wankain taim, ol bikman bilong benk na National Staff Association i wok long gohet long holim toktok bilong stretim dispela heve.
Ol han bilong benk ibin op na wok aste, wantaim liklik namba bilong ol wokmanmeri.
12 kilok long Mande long nait.
Union long wok.
West Sepik Provins long 1998.
Aitape, na ibin kilim moa long 2500 pipol.
Strike oa stop-wok ol woka blong Papua New Guinea Banking Corporation i holim i wok long gohet yet tede, maski long oli bin traim declarim despela strike olsem ino kamap bihaenim industrial loa blong kantri.
PNG Industrial Registrar, i tok ol woka blong bank i asua pinis, oli no bn bihaenim gut wei long skelim toktok na singaut long woka blong bank long strike oa stop-wok.
Niusman blong Radio Australia long Port Moresby, i tok oli save olsem PNG gavman i wok long skelim toktok long pinisim Bank staff Association, bai em inkoen stap register aninit long loa, long waem em i bin askim ol memba long en long holim strike.
Bank Staff Association i bin singaut long ol memba i holim strike blong sapotim ol demand blong ol wokman meri blong bank, long narapela stop-wok pastaem em i bin kamap agensim plan blong gavman long privatisim despela bank.
Ami blong Fiji i tok, em ino tru olsem, em bai halivim wanpela grup tasol na i tok, em bai lukautim olketa sitisen blong kantri.
Wanpela toktok ikam long Militari Fosis blong Fiji i tok, dispela ripot blong AFP news agensi ino tru olsem, em bai traim long paim man oli bin rausim long wok blong prime, Mahendra Chaudhry, long noken kamap ken Prime Minister blong kantri.
Militari i tok, em bai noken pasim olketa serviceman na meri long bihainim laik na rait blong ol long makim ol man oa meri oli laikim ol blong makim ol insait long palaman.
Em i tok, olketa sitisen blong Fiji imas save olsem, armed fosis bai mekim olketa samting blong lukim olsem heve na bagarap ino nap kamap long ol.
Tupela Foren Minista blong Australia na New Zealand i wok long miting blong toktok long Bougainville, South Pacific na ol narapela heve insait long rijen.
Alexander Downer blong Australia na Phil Goff blong New Zealand i wok long holim miting insait long Blue Mountains arasait long Sydney.
Mr Downer i tok tupela Foren Minista i save miting wanwan taim bihain long sikispela mun blong toktok long ol wok namel long tupela kantri na tu long ol samting i kamap long rijen.
Em i tok New Zealand i wanpela long ol kantri husat i stap klostu na poroman gut wantaim Australia na wokbung blong tupela kantri i gutprla tru.
America bai kamapim heve tu long Australia.
Mr Costello i tok, heve i kamap nau long ekonomi bilong America, bai kamapim heve tu long Australia, tasol em i tok, ekonomi bilong Australia i wok long gro hariap long dispela taim, winim bilong America.
Fiji Trade na Investment Bureau i tok em i wari long ol kain nogut nius ripot em i tok oli ken bagarapim invesmen long kantri.
Hetman blong Bureau, Jesoni Vitusaga-Vulu, i tok oli save lukim olsem, planti long ol nius ripot long kantri i save bikmaus tumas long planti liklik samting i kamap long kantri, na sampela taim oli save bikmaus nating tu long sampela samting em i kam long ol tokwin tasol.
Mr Vitusaga-Vulu i tok wari blong Fiji Trade na Investment Bureau ino min long daunim fridom blong pres oa nius na stretpela na gutpela pasin blong ripotim samting, oa i traim blong pasim wok blong ripotim nius.
Em i tok Fiji i wok long bungim sampela taim nogut we em ino klia tumas long we em igo oa wanem rot i mas bihainim, na ol i gat ol kain politik em i hat long kantri.
Mr Vitusaga-Vulu i tok, media - oa ol woknius - i gat tu bikpela wok blong pulim na halvim ol invesmen wok insait long Fiji.
Bureau bos ia i askim pinis Media Council long askim ol memba blong en long bihainim gutpela tingting taim oli raitim nius ripot.
New Zealand bai bihainim tingting blong Australia na tambuim beef oa mit na ol samting oli wokim long mit ikam long ol kantri long Europe, blong traim pasin kain sik ikam bulmakau.
New Zealand i bin pasim wok blong baim ol European beef na beef products, long 1996, longwanem, oli bin laik pasim dispela sik i kamap long ol bulmakau na dispela mad cow disease, sik nogut tru i kamap long brain oa kru blong pipal.
Health Ministry i tok, Cabinet bai i mekim wanpela tingting long namba 30 dei blong mun July, sapos bai dispela tambu i stap sotpela taim tasol oa bihainim Australia long mekim dispela tambui i stap olketa.
Toktok wari i kamap long wanpela logging kampani em i brukim loa na katim nating ol diwai raun long Pondo eria long East New Britain Provins.
PNG Forest Watch i tok, dispela kampani ino bihainim agrimen blong gavman long ol nupela wok blong logging, taim em i bin go insait long eria long mun May dispela yiar.
000 cubic metres blong ol diwai na i redi pinis long putim long sip blong karim igo long narapela kantri.
Dispela lain i tok, ol lokal pipal i bin tokaut pinis olsem, oli no bin givim tok oraet long kampani long mekim dispela wok, na oli no bin givim logging permit igo long dispela kampani.
Oli tok tu olsem, sampela lokal politisen i stap wantaim dispela logging kampani.
Ratu Mara, krismas blong 81, i wok long kamap oraet ken long Hospital long Auckland.
George Speight na ol narapela, em bai stat long mun bihain.
University of the South Pacific tede.
Wanpela lain oli kolim - Global Movement for Children - i go pas long dispela kempein.
Stat blong dispela kempein long USP bai makim stat blong dispela kempein insait long Pacific rijen.
Em i bin tokaut long dispela, taim oli bin traim ken long mekim em i wanbel long dilim pawa wantaim deputi blong em, Megawati Sukarnoputri.
Nius-meri blong South East Asia, Ginny Stein i ripot olsem, sampela taim aste, President Wahid i bin soim olsem, em bai noken igo het wantaim tok lukaut blong em.
Wanpela ripot i tok olsem, ekonomi blong New Zealand bai kamap strong insait long dispela tripela yar bihain.
New Zealand dola i daun na i larim ol narapela kantri long baim planti samting long en.
Dispela Deutsche Bank ripot i tok New Zealand ekonomi i bin kirap bek long wan-point-wan pesent mak insait long dispela tripela mun igo pinis.
New Zealand ekonomi bai gohet yet long ol dispela yar bihain.
Em i tok prais blong ol samting oli save salim igo long narapela kantri, na gutpela wok blong New Zealand dola, i halvim ekonomi long go gut olsem.
International Whaling Commission i bung long wik ikam.
Sapos ol memba i wanbel longen, dispela nupela hap bai karamapim wanpela hap insait long eastern coastline blong South America igo long west African coast.
Ikam nap nau, dispela tingting igat pinis sapot blong 10-pela memba insait long 42 memba-kantri, wantaim tu America, Germany, New Zealand na Argentina.
Palamen bilong Indonesia ibin tok-lukaut long statim ol wok bilong rausim na kotim Presiden Abdurrahman Wahid tumora, sapos em i go het wantaim ol plen bilong makim wanpela nupela hetman bilong polis long kantri.
Polis, bihain long em ibin rausim General Suroyo Bimantoro long dispela wok.
Tasol, Bimantoro ino bin laik lusim dispela wok bilong em.
Ol i ting olsem Presiden Wahid bai bungim palamen long nambawan dei bilong mun Ogas long bekim ol toktok ol ibin sutim long em, long ino mekim gut wok bilong en na long korapsen.
Presiden i makim wanpela nupela hetman bilong Polis.
Presiden bilong kantri.
Ol ibin pulim-kalabusim dispela tupela pipol, sikspela wik bihain, na Dudko ibin stap long kalabus ikam inap nau.
Mei, long yar 2006.
Man ia, Apete Bauleka Kaisau, i bin kamap long kot blong Magistrate Salesi Temo na ino mekim wanpela toktok long sakim sas, na oli salim em igo wetkot long rumgat i nap long namba-tri de blong mun August.
Sapos kot i painim em olsem i tru em i bin kilim despela tupela man, bai em i kalabus i nap em indai long haus-kalabus.
Bikpela bos blong Red Cross, John Scott, krismas blongem 53 yar na poro blongem, Gregory Scrivener, krismas blongem, 39 yar, i bin dai, taim oli bin katim ol long akis long haus blong ol long Suva, long stat blong dispela mun.
Dola, bai stap long wanpela kalabus insait long Australia, igo inap long Trinde bihain.
Carlos Cabal, long wetim wanem disisen i kamap long pait bilong em long ol inoken salim em igo bek long Mexico long sanap long kot.
Mr Cabal igo fri long beil, taim em i wetim kot i harim kes bilong em long ol inoken salim em igo bek long Mexico.
Aste, Jastis Michael Kirby, ibin givim beil long em, tasol em ibin putim ol strong rul long go wantaim dispela beil, na wanpela long ol, em long putim wanpela haus bilong Cabal em i kos 2 Million-500-tausen Dola, olsem sekuriti bilong dispela beil.
Em ibin stap long kalabus long Australia moa long 2 na haf yar nau, na ibin wok long redi long larim em igo fri long beil, tete long apinun.
Peter Falconio, husat wanpela man i bin holim-kalabus na hait wantaem em, long em i laif yet, ino luk gut tumas.
Polis i tokaut stret pinis, blut em oli bin painim long hap we despela gunman i bin paitim Mr.
Falconio longen, tri-handret-kilomita igo long north blong Alice Springs long Sarere nait, em blut yet blong em.
Papa blong na Brata blong Mr.
Falconio, nau oli stap long Alice Springs na oli toksave pinis long ol, tasol polis igo het yet long wok blong painim despela ganman.
Polis Commanda, Max Pope i tok polis i wari nogut tru nau long laif blong Mr.
Gavman bilong Solomon Islands i tok, em i laik pasim-pastaim ol generel eleksin em oli laik holim pastaim long mun Desemba.
Unity gavman ibin givimaut notis bilong larim palamen i stap igo inap long mun Ogas long yar bihain.
Narapela tingting bilong en bipo bilong pasim-pastaim ol eleksin, ibin pulim ol strongpela toktok-koros ikam long Australia, New Zealand, Komonwelt na European Union.
Manassah Sogavare, olsem Praim Minista bilong kantri, insait long wanpela miting bilong palamen, we ibin igat ol kainkain tok-lukaut na pasin bilong mekim-poretim pipol ibin kamap.
Palamen ino oraitim yet dispela tingting bilong pasim-pastaim ol eleksin.
Nadi International Airport long Fiji.
Civil Aviation Authority bilong Fiji, long wok bilong ol.
Pacific Economic Bulletin i tok, heve em Tonga i wok long bungim nau long ekonomi blongen, ino long wok blong kamapim ol samting blong strongim ol wok moni blongen, tasol long hau em bai i dilimaut ol wok ekonomi long pipal na kantri.
Tonga, i stap long Bulletin, em Australia National University i bin givim aut.
Pasifik Economic Bulletin i tok, bifo Tonga ino save bungim ol kainkain bikpela sanis olsem nau em i wok long bungim.
Tonga long nau, long lukluk blongen, tasol bikpela wari em long bikpela sot long pipal i kisim trening na skul long mekim.
Sydney, blong kamapim wok bisnis blong pulim pipal long wok na sindaon.
Karen Tso i ripot osem ol despela toktok i kamap bihaenim ol toktok blong Federal Gavman olsem migration program blongen i stap bihaenim ol wanem samting economy i needim.
Financial Services minista Joe Hockey i tok Sydney i no bin nap kisim planti gutpela samting blong ol wok bisnis na long strongim economy taim despela 2000 olympic Games i bin kamap.
Na sapos em ino strongim wok ong kisim planti moa pipal i kam long ol narapela kantri long kam stap hia, em bai i kamap olsem wanpela retirement vilis long wol.
Hocky i tok Sydney i mas apim namba blong population blongen igo antap long eit-million insaet long faivpela-ten yiar wantaem ol skill oa pipal i gat sampela kain training na save longwok na ol narapela ino gat training na save long wok.
Tasol despela toktok blongem i narakain long toktok blong Immigration Minista Philip Ruddock, husat i bin tok asde olsem immigation program i wok long bihaenim employment na economic needs.
Taim oli bin askim em tede, Mr.
Ruddock i tok em i gat ol gutela as long wanem na oli no nap long apim namba blong pipal i laik kam sindaon long Australia.
Hockey i tok em bai i hat oltaim long painim pipal i gat moni na save long wok blong ol, taim oli laik kisim ol long kam sindaon long Australia olsem niupela kantri blong ol.
Taim ol dispela politikal heve bilong Indonesia i wok long go het, ol kantri bilong South East Asia ibin askim long ol trabel mas noken kamap na kantri i mas sanap strong.
Phan Van Khai, ibin mekim sampela toktok tu long Indonesia.
Presiden Abdurrahman Wahid insait long en, na makim Vais Presiden Megatwati Sukarnoputri long kisim ples bilong em.
Planti memba tru bilong Indonesia palamen i vot pinis long rausim Presiden Wahid na putim Megawati long kisim ples bilong em.
Megawati Sukarnoputri em i pikinini-meri bilong man oli kolim papa bilong Indonesia, olpela Presiden Sukarno.
Ol ibin sutim tok long Presiden Wahid long korapsen na long em ino mekim gut wok bilong em.
Em i tok, ol dispela wok na tingting bilong rausim em long wok na kotim em, ino bihainim loa bilong kantri.
Indonesia, i tok olsem, ol i wok long plen long givimaut nem bilong ol pipol insait long nupela kebinet tumora.
South Pasifik, em i tok, bai inonap gutpela long tupela yar ken.
Clark i tok New Zealand i wari tru long bikpela namba blong ol kantri i memba blong International Whaling Komission.
Ol ofisa blong New Zealand ibin korosim Japan long paulim ol vout long IWC oa International Whaling Commission olsem blong kisim sapot blong strongim dispela tingting blong kilim moa whale.
Palamen bilong Papua Niugini ibin holim miting inap long 15 minit tasol, bihain long em ibin malolo inap long sevenpela mun.
39 tasol long ol 109 memba bilong palamen ibin kamap long dispela miting, we ol ibin harim ol prea na tok-sori bilong sampela olpela palamen memba em ol ibin dai pinis, pastaim long ol ibin pasim-pastaim miting igo inap long tumora.
Palamen bilong Papua Niugini ibin pasim miting bilong en long Desemba, olsem bai Praim Minista Sir Mekere Morauta iken abirisim wanpela vot-nogat-bilip em ol ibin laik putim-kamap long mun Jenueri.
Praim Minista ibin kamapim planti birua wantaim ol strongpela ekonomik polisi bilong em, na ol plen bilong salim ol bisnis kampani gavman i papa long ol na long plen bilong em bilong katim-daun namba bilong militeri.
Maski igat ol trabel ibin kamap, i luk olsem dispela plen bilong Sir Mekere long pasim palamen long abirisim vot bilong rausim em olsem lida, ibin wok na karim kaikai.
PNG palamen bai laikim dispela samting i kamap.
General synod blong Anglican Church long Australia i oraitim pinis tingting bai ol meri i kamap bisop.
135 pipol i bin vot halvim dispela bill na 95 i vot agensim em.
Vot i bin kamap bihainim planti strongpela toktok long sapos ol meri bisop bai bagarapim sanap bung insait long sios o nogat.
Tingting blong loa em oli laik kamapim i tok olsem, ol peris em oli no hamamas bai ol meri i ken kamap bisop, oli ken vot blong kisim man bisop i kam long narapela rijen.
Synod nau bai lukluk moa long dispela bill na bai stat vot long en tede nait.
Wanpela bung toktok namel long Marshall Islands na America ibin kamapim sampela gutpela kaikai.
America AL STAYMAN, i tok, oli kamapim sampela gutpela toktok longen na emi tok hamamas long Marshall Islands long makim ol gutpela mausman bilongen igo long despela bung toktok na em itok ol ibin lukluk igo het na putim ol samting long plen bilong igo inap long yar 2018, ibin gutpela stat bilong ol totok.
Ol bai holim narapela raun bilong despela toktok insait long America long mun November.
Em dispela taim, Marshall Islands bai tokaut long ekonomik developmen plen bilong en, olsem long kain mak bilong moni emi laikim em America imas lukluk longen na skelim tingting.
European Union na ol envairomen grup ino bin bel gut tumas long ol senis oli bin mekim long treaty taim Japan i bin tok em i hamamas.
Miting long Bonn insait long Germany i bin lusim 25 aua blong traim na mekim ol kantri husat i bin sainim dispela treaty long oraitim ol senis oli mekim long en.
Oli kamapims ampela senis long treaty blong mekim ol dispela kantri i hamamas moa long en na oraitim long paliment blong ol wanwan.
European Union na ol envairoment grup i bin tok, oli wari long ol senis em bai halvim tasol Japan, Australia na Canada, em oli bin tok lukaut long bihainim pasin blong America long sakim dispela treaty olgeta, sapos oli no senisim sampela toktok long en.
Environment Minister blong Britain, Michael Meacher i tok wanem samting i kamap bihainim miting long Bonn i gutpela.
Planti kantri long wol i hamamas long America na Australia long wanem oli lukim olsem, tupela i halvim Indonesia long bihainim gutpela demokratik pasin long muvim paua lusim han blong wanpela lida igo long narapela.
Tok hamamas blong ol kantri long America na Australia i kamap bihain long taim Indonesia paliment i bin makim Megawati Sukarnoputri olsem nupela president na rausim lida blong kantri bipo, Abdurrahman Wahid.
President George W.
Bush blong America i tok em i lukluk i gohet long wokbung wantaim President Megawati na tim blong en.
Praim Minista blong Australia, John Howard, i bin congratulate oa i salim tok hamamas igo long President Megawati na tok, nupela lida ia i save hatwok long kamapim demokrasi long kantri, na i tok olpela President, Abdurrahman Wahid, i bin mekim bikpela wok tu long Inbdonesia na oli mas luksave long wok blong en.
Wanpela sinia memba blong PDI-P, pati blong Megawati Sukarnoputri, i tok em bai mekim olgeta samting em i ken long kamapim gutpela wokbung insait long Indonesia.
Em i tok blong mekim dispela, em bai makim ol man meri i kam long olgeta politikal pati blong stap long kebinet blong en.
Subagio Anam i tok em bai usim biknem blong em long kirapimol kain kain wokbung wantaim ol narapela lain.
Ol lain long West Papua, em yumi save kolim tu long Irian Jaya, em oli bin kidnepim sampela pipol, i wanbel pinis long lusim tupela man blong Belgium em oli kalabusim pinis long bus inap long tupela mun -- taim Belgium mekim pinis olgeta samting oli bin askim long en.
Tupela Belgium man ia em tupela man blong wokim piksa.
Wanpela sios man, Reverend Benny Giay, husat i bin wok long toktok wantaim ol rebel, i tokim ol niusman long Jayapura olsem ol dispela rebel i laik holim miting wantaim Belgian Ambassador long Indonesia.
Taim em i toktok long lain oli kolim - National Liberation Army for Free Papua - wanpela liklik Papuan rebel grup, Reverend Giay i bin tok sapos oli wanbel long sampela tingting wantaim embeseda, em yet bai lukim ol i lusim dispela tupela man blong Belgium, ating long nambawan de blong mun Augus.
47 na Philippe Simon, krismasa blong en 49 olsem ol spesal mausman blong ol Papuan sumatin blong halvim pait blong indipendens blong ol Papuan.
Samoa ino bin laik tok stret long ol toktok ibin kamap olsem tupela-ten tri ol yangpela pikinini blong North America em oli stap long hap ibin bungim sampela kain pasin nogut.
David Parker blong Pasifik Coast Acadamy ibin tok planti long ol papa-mama blong ol dispela pikinini ibin laikim ol long stap long ol spesel skul.
Canada ibin kisim na lukautim dispela yangpela blong Canada.
Parker ibin soim ol niusman na meri wanpela tingting blong kot emi oda long Samoa polis na helt autoroti long salim ol dispela sumatin igo bek long college oa acadamy oli stap long en.
Paliment blong Papua New Guinea bai bung nambawan taim tru tede blong mekim nambawan ful miting blong en blong dispela yar, bihain long em i bin malolo inap long longpela taim tru.
Dinnen i tok, em i wanpela kain pasin em olgeta gavman bipo ikam inap nau i save usim, we oli save saspendim paliment inap long planti mun, blong abrisim taim we konstitusen i tok vot-nogat-bilip i ken kamap.
Taim oli saspendim paliment long en dispela taim i bin pinis aste, we em i bin pablik holide long PNG, tasol Paliment i bin sidaun liklik tasol ol memba ino bin klia tumas long we bai oli sidaun, long wanem planti senis i bin kamap na planti memba i bin go-kam nambaut long ol pati na grup taim paliment i malolo.
Dispela i tru o nogat, em bai oli traim bun blong en long Paliment miting dispela taim we bai oli paitim toktok long ol kain bikpela heve olsem -- reform long politikal pati sistem, na politikal rot blong stretim heve long Bougainville, we Paliment i mas oraitim ol senis long konstitusen blong larim ol tingting Gavman na ol lida blong Bougainville i bin kamapim.
Solomon Islands Council of Trade Unions bai holim wanpela spesal eksekutif miting despela wik bilong toktok long wanpela plen bilong gavman long bringim niupela bill oa loa bilong sukuruim taim bilong paliment.
Council President David Tuhanuku i tok despela miting bai lukluk long wanem rot union bai bihainim pastaim long oli tingting long straik.
Tuhanuku i tok klia olsem council ino laikim tru despela tingting bilong gavman.
Pastaim longen, General Secretary bilong Public Employees Union, Clement Waiwari, i bin tok lukaut long gavman olsem, bai wanpela straik bai kamap long olgeta hap bilong kantri sapos gavman i gohet long bringim despela bill oa loa.
Tuhanuku i tok despela ol toktok bilong Mr.
Waiwori ino sanap makim olgeta tred union muvment.
Emi askim gavman long lusim tingting long despela plen bilong en long wanem olgeta pipol ino laikim em.
Em i tok em i bikpela samting long holim general eleksen bihainim taim oli makim, bilong givim sans long ol pipol bilong Solomon Islands long statim ken ol samting long niupela wei.
Long Solomon Islands, nambawan biknem militia lida husat i stap arasait long Solomon Islands peace process, Harold Keke, ating i wok long daunim liklik belhat blong en.
Sean Dorney i ripot olsem, Secretary blong Peace Monitoring Council i tok olsem, em na Solomon Islands Deputy Priaim Minista i bin miting wantaim Keke long mun i pinis.
Dorney i tok, Harold Keke ino bin laik go long Townsville Peace Talks long yar igo pinis na em ino wanbel long agriment em i bin kam aut long en.
Na oli save sutim tok long militia grup blong em long Guadalcanal olsem, oli bin traim long kilim Guadalcanal Premia, Ezekiel Alebua, sampela mun igo pinis.
Workshop blong Stress Management long Makina, long is kos blong Guadalcanal long Fraide igo pinis olsem, Keke i wok long daunim liklik ol belkros kempein blong en.
Mr Supa i bin tok em na Solomon Islands Deputy Priaim Minista, Allan Kemakeza, i bin miting wantaim Keke long stat blong dispela mun.
Na blong soim olsem Keke i senisim belhat blong en pinis, em i bin tok piksa olsem em i bin stap long Church of Melanesia Youth Conference long Selwyn College ino long taim igo pinis.
Ol i makim pinis wanpela man husat i bin wok longpela taim long Australia Foren Afes, Stephen Waters, blong kamap hai komisina blong Australia long Vanuatu.
Waters nau i holim wok olsem deputi Consol General long Hongkong.
Pastaim long dispela, em i bin wok insait long Laos, Islamabad, Caracas na Bangkok.
Em bai go kisim despela niupela wok bilong en long stat bilong yar bihain na em bai kisim ples bilong Perry Head husat i bin holim despela wok long Vanuatu stat long mun January 1999.
Australia i tokaut long ol tingting long sainim wanpela agrimen long senisim wanpela kalabus man i stap long kalabusi long Thailand, taim oli holim miting blong Assocaition ov South East Asia kantri long Hanoi, biktaun blong Vietnam, long dipsela wik.
Niusman long South East Asia, Geoff Thompson i ripot ikam long Hanoi, inap long sampela mun nau, Australia na Thailand i wok long toktok blong stretim dispela agrimen, em bai larim Thailand na ol pipal blong Australia, long pinim taim blong kalabus insait long ol kantri blong ol.
Foreign Minister blong Australia, Alexander Downer na wanwok blong em blong Thailand, i hope long sainim dispela agrimen pastaim long pinis blong dispela wik.
Tasol Mr Downer i bin tokim ABC olsem, em i gat sampela samting istap yet blong stret.
Ol credit Market long Australia i bilif olsem interest rate bai igo antap bihaenim ol niupela inflation figure oli bin givim aut tede.
Adrian Thirsk i ripot olsem ol consumer price i bin go antap long mao long mak oli bin makim long kalap longen insaet long tripela mun i nap long mun June.
Consumer Price Index i go antap point-eight-percent long dispela June quarta, na kain samting olsem bensin pa petrol, ol kar, furniture, ticket blong go overseas, rent, mit, kolos blong ol meri na takeaway food, em ol samting i bin mekim price index i bin go antap.
Despela increase i bikpela moa na mekim inflation rate blong dispela yiar i stap long six-percent, tru samting olsem hap long despela GST, tax i bin kamapim.
King taufa ahau Tupou, the fourth i bin kisim balus igo long Pago Pago blong go bek long Tonga, bihaen long em i bin wanpela keynote speaker long seminar long ol health issue long California.
Pacific Island pipal.
Japan i baem ol kantri blong sapotim em na maski long ol south Pacific kantri long rait blong ol long gat wanpela whale sanctuary.
Em i tok em narapela tam oli lus tinting long South Pacific na despela ino luk gut tumas long wok blong lukautim ol whale long bihaen-taim.
Australia gavman i tok-promis pinis long em bai i traim ken long kirapim wanpela whale sanctuary long South Pacific.
Lida blong Indonesia, Abdurrahman Wahid, husat oli rausim em long wok blongem olsem President blong Indonesia, i rediim pinis bag na kago blongem na tok em i redi long lusim palace blong President tumora.
Ginny Stein i ripot olsem oli bilif President bifo, klostu em bai i kisim balus igo long America blong lukim ol dokta blongem.
Acting Foreign Minista Alwi Shihab i tok olpela President Abdurrahman Wahid i wok long wetim tokoraet i kam long niupela President em i kisim ples blongem long em bai go long America blong blong lukim dokta blongem.
Em ino bin laik lusim palace pastaem long wanem em i bin tok ol memba blong Parliament blong kantri i bin brukim loa taim oli bin pinisim em.
Tasol nau oli bilif em bai i mov-aut long palace tumora.
Tede, faivpela candideit i bin givim nem blong ol long wanpela panel em ol lida blong ol factionlaen i stap longen.
Tupela long ol candidiet i wok long go-pas blong winim dispela wok, em long ol army general bifo na ol narapela olgeta i bin holim pinis minista-wok bifo.
Foren Minista blong Australia, Alexander Downer, i tok dispela tingting blong America i makim wanpela bikpela nogut pasin em i stopim ol kantri long muv i gohet.
Oli ting Mr Downer bai tokim America long tingting blong Australia taim em i holim miting wantaim American Secretary of State, Colin Powell.
Air New Zealand.
Anderson ibin tokim wanpela bung blong turis bisnis long Brisbane olsem dispela tok orait oli bin tingting long en i bikpela samting long Australia long wanem Air New Zealand i papa long Ansett.
Emi tokim ol pipol long dispela bung olsem gavaman tu ibin save olsem dispela tingting oli bihainim nau bai igat sampela heve i kamap long en tupela-ten yar bihain.
Australia polis i ofa long reward.
250-tausen dolla long pipol iken givim toksave long ol blong arrestim dispela gunman husait ibin kamapim trabel igo long tupela marit antap long Northern Territori moa long wanpela wik igo pinis.
Polis tu ibin traim long pulim husait pipol igat save wantaim dispela ofa blong wuas long ol.
Pren blong Mr.
Bai oli no nap peim aut yet compensation moni igo long pipal i bin bungim heve long crisis long Solomon Islands, inap long wik bihain.
Em i tok, bai oli toktok long ol pipal husat oli bin makim ol pinis long kisim dispela moni, inait long Cabinet long tok oraet long en, bipo oli ken sikelim igo long ol.
Prime Minister i bin tokaut olsem, bai gat sampela pipal i giaman long hamas moni tru oli mas givim long ol.
Em i tok, ating sampela pipal insait long gavman bai traim long senisim mak blong hamas moni igo long sampela pipal.
Em i tok, bai oli nap kisim pipal i givim giaman toktok igo long kot.
Ating displea tingting blong Fiji hai kot i mas stopim nau rot blong ku lida George Speight long sanap resis long general eleksen blong kantri long mun bihain.
Kot ia ibin tokaut na rausim oda blong megistret olsem, Mr.
Hai-kot tu bin tok olsem oli mas kisim Mr.
Speight na poro blong en em oli sasim tupela, igo bek long haus-kalabus long Nukulau Island.
Esembli blong Indonesia, oli kolim - MPR - i elektim pinis nupela vais president blong kantri.
Man ia em long Hamzah Haz, krismas blong en 61, na oli bin elektim em i kam long faifpela kendidet husat i bin resis long dispela wok.
Niusmeri Ginny stein i tok, Hamzah Haz i wanpela man husat i wok insait long politik inap long longpela taim pinis na i save gut long ol rot.
Em i bin poroman wantaim olpela President, Abdurrahman Wahid, tasol bihain Wahid ino bin laik wok wantaim em ken inap long em i lusim wok blong president dispela wik.
Hamzah Haz i bin risain long minista wok blong en bihain long em i holim dispela wok inap long tupela mun tasol.
President Wahid i bin sutim tok long em long korapsen.
Em i bin sapotim Wahid long kisim wok blong president long 1999 long wanem em i bin tok, meri ino nap kamap president long wanem em i agensim Islamic loa.
Tasol oli ting, nau em i holim vais president wok, em bai noken mekim wanpela samting blong rausim nupela president blong Indonesia, Megawati Sukarnoputri.
Niusmeri blong mipela long Jakarta i tok, ol memba blong ol fopela bikpela pati tru long kantri, nau i holim ol fopela bikpela oa sinia wok tru insait long paliment.
Anderton i tok laisens ibin larim narapela 18-tausen masin bai oli bringim igo insait long maket we komuniti na gavaman ino bin nap long mekim sampela toktok long en.
New Zealand igo abrusim mak blong Australia maket.
Ol Envairomen Minista ibin wanbel long dispela agrimen long Mande, bihain long ol ibin sidaun na pulim toktok inap long 25 haua.
Insait long ol dispela toktok, European Union ibin wanbel long mekim sampela samting bilong hamamasim Australia, Canada, Japan na Russia we ibin rausim sampela strong bilong Kyoto agrimen, tasol ibin larim dispela agrimen long stap yet, bihain long America ibin lusim dispela agrimen long mun Mas.
5-point-2 pesen aninit long ol levol bilong 1990, namel long yar 2008 na 2012.
Population blong Papua New Guinea i bin go antap long moa long wan milian insait long dispela tenpela yar igo pinis.
Census long yar igo pinis i soim olsem, population blong Papua New Guinea nau i kamap long 5-milian-130-tausen-na-365.
Dispela i min, population oa kandim blong olgeta pipol blong PNG nau i winim mak blong 1990 long wan-milian-3-handret-na-70-tausen.
Census i soim olsem, ol kandim blong ol man i winim namba blong ol meri long 48 oa 52 pesent.
Ol eria blong PNG we mak blong population i bin go antap tru em long Southern Highlands na Morobe provins, em population blong tupela wanwan nau i winim 500-tausen.
Tasol mak blong ol narapela provins i soim olsem, population blong ol wanwan i save go antap long 3-pesent long wanwan yar.
Dispela census tu i strongim tingting olsem, pipol i wok long lusim ples long rural eria blong go long kapital, Port Moresby.
Port Moresby long mun igo pinis, we polis ibin kilim idai foapela pipol long en.
Ol ibin larim wanpela sapota bilong ku lida bilong Fiji George Speight long failim nominesin bilong em bilong generel eleksin long mun Ogas.
Nukulau Island long ol sas i bihainim ku bilong yar igo pinis.
Eleksin ofis bai holim nominesin dei bilong en tete, raun long kantri.
Dispela sapota bilong George Speight, Ratu Timoci Silatolu, bai failim nominesin bilong em long sentral ofis bilong komisina long Nausori taun, arasait long Suva.
Ratu Timoci i sanap-resis Rewa Communal sia, aninit long nem bilong Conservative Alliance pati.
Bihain long ol ibin daunim plen bilong kirapim wanpela South Pacific Whale Sanctuary long miting bilong International Whaling Commission long London, igat ol askim i kamap nau long bilong wanem na wanpela Pasifik kantri tasol husat igat vot long dispela miting, ino bin laik putim vot bilong en.
Niusman Sean Dorney i ripot olsem Solomon Islands ino bin sapotim dispela plen, maski 15 narapela kantri na territori bilong Pasifik ibin wanbel long en.
Australia, New Zealand na Solomon Islands emi tripela kantri tasol bilong South Pacific husat i memba bilong International Whaling Commission.
Greenpeace ibin mekim strongpela toktok long Japan na sutim tok long en long baim vot bilong ol arapela kantri.
Greenpeace ibin tok olsem risal bilong dispela vot i olsem ol i solapim pes bilong ol kantri long Saut Pasifik.
Tasol, wanpela Pasifik kantri tasol husat igat wanpela vot taim ol ibin nidim, em long Solomon Islands, ino bin stap long dispela miting long Apia.
Ol ibin opim ken dispela bikpela ples-balus na nambawan balus i go daun pinis long en.
Sri Lankan Airlines na ibin wok long karim 180 pasindia ikam long Madras long India, we dispela pait bilong ol rebel ibin mekim na ol ibin tanim bek ron bilong balus long Tunde.
4-tausen ovasis turis ibin inap long lusim kantri, igo inap long taim ol balus i stat long go bek.
Gavman nau i tok olsem, 23 pipol ibin dai long dispela trabel.
13 Tamil rebel na sevenpela militeri pipol.
11-pela balus bilong kampani na militeri ibin bagarap na ol arapela ibin kisim liklik bagarap tasol.
15 sivilien, wantaim wanpela Russia boskru bilong wanpela pasindia balus ibin kisim bagarap.
Ol autoroti long Philippines ibin askim long kisim aut samting olsem 10-tausen pipol em oli stap klostu long Mayon Volken bihainim pairap blong en em ibin mekim na ol man save blong volkeno ibin tokaut long ol pipol imas wuas gut.
Mayon volkeno istap south blong Manila city ibin isi nau long tromoi ol pipia blong en.
Saveman blong gavaman long volkeno ibin putim eye long dispela bikpela pairap blong volkeno tede moning we em ibin kapsaitim ol ston na graun malum-malum tenpela kilomita antap long maus blong en.
Mak blong ples em ol bagarap inap kamap long dispela volkeno oli bin surukim long 6-igo inap long 7 kilomita.
40) memba blong Tonga Brass Band wantaim tu fopela polismeri, nau i stap long Germany, long resis long World Marching Show Championship.
Dispela grup bai stap insait long ol parade na wokim ol danis blong tubuna, long dispela show.
Dispela band blong Tonga nau i popular tru insait long dispela festival oli save holim long wan wan yiar.
Long yiar igo pinis long Canada, Polis band blong Tonga i bin winim namba-wan ples insait long dispela festival.
Ol band ikam raun long world bai stap resis insait long dispela championship, em siti blong Potsdam, i bin rereim na go pas long en.
Australia Praim Minista, John Howard i bin toktok pinis wantaem niupela President bilong Indonesia, Megawati Sukarnoputri.
Insaet long fiftin-minute telephone call, Mr.
Megawati long em i kamap President na tu em saim best wishes blongem long taim em i holim despela ofis.
President nau i bin invait long Mr.
Howard i mekim lukluk raon igo long indonesia, na em i bin tokim em tu olsem bai oli hamamas long em i kam lukluk raon tu long Australia.
Indonesia President bifo, em oli bin pinisim em long wok, Abdurrahman Wahid, i lusim pinis Presidential Palace, long Jakarta na em i lusim pinis kantri tu blong go lukim doctor long America.
Olpela President, ino bin laik lusim palace, pastaem long wanem em i bin wok long tok, long oli pinisim em long wok, tupela-ten-wan mun long em i bin holim wok, ino bin stret aninit long loa.
Nau olsem em i lusim palace, em i kliarim wei long niupela President i mov in na statim wok olsem lida blong Indonesia.
E-mail na internet sevis.
European Union rijonel technology developmen aid fund.
Australia Trade Commission i wok long strongim tok long ol bisnis kampany long Northern Territory, long traim na winim sampela long ol bisnis wok, em oli ken kisim planti million dola longen, long kisim kontract wok long servisim ol mine long Papua New Guinea.
Em i gat faivpela copper na Gold mine long Papua New Guinea na commission i tok Australia long nau i save saplaim samting olsem sikispela-ten-faiv-percent long ol bisnis long servisim ol mine na kisim porduct blong ol.
Commissioner Charles Bowden i tok ol Nothern territory bisnis, i gat gutpela chance long winim ol despela wok, long wanem oli stap klostu tru long PNG na i gutpela long oli stap insaet long ol despela wok.
Long Marshall Islands, oli suspendim pinis sevenpela polisman long majuro, taim oli wok long holim l invsetgiation-wok igo long ol tokwin olsem oli wk long ronim wanpela kain pamuk bisnis, long salim ol gel long Marshall islands igo long ol fisherman em oli kam long ol sip.
Ol fisherman i bin givim ol fish, olsem pei blong ol gel.
Long narapela kain trabal olse, oli suspendim tu wanpela local polisman bihaedn long oli kisim complaint olsem em i bin paitim nogut tru wanpela man long Majuro na em i stap long hausik, bihaen long em i bin holim kalabus em.
Oli wok long holim tu wanpela investigation longen.
Tami rebel i bin bomim international airport, em wabpela tasol blong kantri na tu wanpela airforce base em i stap klostu longen.
Ples balus i bin op long trinde, taim wanpela Sri lanka Airline airbus A340 i bin karim 180-pasindia i kam long Madras India igo insaet.
Narapela flight oa balus i bin lusim ples balus blong go long Paris.
Klostu foa-tausan ol ourist, planti long ol ol European i no bin gat rot long ronawei na oli bin stap tasol long colombo, bihaen long ol rebel blong laen, oli kolim Liberation Tigers of tamil Eelam i bin kamapim pait na bagarapim wanpela-ten-foa military na civilian balus long Tunde.
Separate state blong ol Tamil minority long 1983.
125-tausen yar igo pinis.
Emi tok imas igat nid nau long kamapim kuik ol senis long wei blong painim pis na tu pasin blong wuas na lukautim ol dispela samting blong stopim kain bagarap olsem noken kamap bihain.
Dokta Bradbury ibin tok dispela wok painim oa study ibin soim olsem igat bikpela senis tru long wei man isave mekim long ol samting long graun na long solowara.
Australia nau oli wok long stap kalabus long Thailand.
Dispela tok orait palimen blong tupela kantri mas tok orait long en pastaim.
Klostu faive-hundret pipol em sampela pipol ilaik bringim ol hait ikam long Australia nau i pas long tripela ailan blong Indonesia-bihain long taim nogut i fosim bot blong ol igo sua long nambis blong dispela tripela ailan.
Inap long 314 pipol blong Pakistan na Afghanistan nau i pas istap long Lempasing long saut-hap blong Sumatra Island.
Oli bin tokim lokel komanda blong naivi olsem kapten blong bot blong ol ibin lusim ol bihain tasol oli ron lusim Jakarta.
Narapela bot i karim 139 pipol blong Afghanistan nau i pas long Indonesia ailan blong Sumba bihainim bikpela taim nogut na polis long ailan blong Flores nau i holim pasim foapela-ten pipol blong Iran na Iraq bihain long bot blong ol ibin kapsait long bikpela sea.
Foren Minista blong Australia, Alexander Downer, i redi long go lukluk raun long Indonesia long mun bihain.
Praim Minista blong Australia, John Howard, i bin toksave pinis olsem em i laik go bungim nupela president blong Indonesia, Megawati Sukarnoputri, insait long Jakarta pastaim long Australia eleksen dispela yar.
Tasol Mr Downer i tok sapos em na Praim Minista Howard i go raun na bungim nupela president, em bai gutpela wei blong soim Indonesia olsem, Australia i gat trupela laik long kamapim gut na strongim ol wokbung namel long tupela kantri.
Pakistan President Pervez Musharraf blong narapela miting blong tupela.
Dispela toktok ibin kamap bihain long pati blong Mr.
Pakistan mas stopim dispela pasin blong em long halivim ol rebel grup long dispela state long Himalaya.
Na Pakistan iwok long haitim ol dispela toktok tasol ibin tok em iwok long givim sapot igo long Kashmir olsem em iken sanap olsem wanpela kantri blong em yet.
Militari blong Indonesia ibin tok olsem ol soldia blong United Nations long East Timor ibin kamapim dai long wanpela soldia blong Indonesia.
Leftenan kenel Budi Heriyanto ibin tok foapela katres ibin sutim dispela soldia taim emi stap klostu long boda-mak wantaim East Timor.
General Heriyanto ibin tok emi holim toktok pinis wantaim komanda blong United Nations emi lukautim ol wok long dispela eria blong boda long toktok long dispela samting.
Oli bin tok orait long mekim wok painim igo long dispela trabel.
Ol scientists oa saveman long Philippines i tok Mayon volkano ating i redi long pairap ken.
Institute of Volcanology na Seismology i tok dispela volkano i wok long tromoe ol kain kain posin ges wantaim magma.
Planti guria tu i bin wok long kamap planti long maus blong volkano.
Oli muvim pinis klostu 50-tausen pipol lusim ol haus blong ol long dispela hap.
Australia Praim Minista, John Howard.
Maski ren ibin pudaun, ol pipol ibin mas igo iet long haus blong praim minista.
Taim ol polisman i sanap wuas i stap, ol pipol ibin kukim piksa blong Immigration Minista, Philip Ruddock na wokim wan-minite prea blong tingim ol pipol idai taim ol istap insait long ol dentention senta blong Austrlia.
Sergey Ivanov ibin tok Russia gavaman i redi long stretim dispela koros blong en long ol ailan em ibin stap longpela taim wantaim Japan.
Dispela ol ailan long solowara blong Japan Russia ibin sidaun long ol inap longpela taim pinis.
Emi tok ol toktok olsem Japan ilaik kisim bek ol dispela ailan oli nap stretim insait long ol toktok na Russia gavaman i redi long stretim ol dispela koros long ol dispela ailan.
Ministerial toktok long Canberra namel long Australia na America.
Niusman Richard Davis ibin ripot olsem dispela bai namba wan kain miting olsem namel long gavaman blong President Bush na gavaman blong John Howard.
Toktok blong ol bai karamapim ol samting insait long rijon olsem long East Timor na senis long lida-sip long Indonesia.
China wantaim tu dispela tok orait oli bin kamapim long Kyoto Japan sampela yar igo pinis i lukautim senis blong ol kain taim oa climate change.
Ol offisel blong Depatment blong Foran Affeas ibin tok dispela toktok ibin kamap long bikpela taim stret long dispela wok bung wantaim America we emi mekim bikpela wok long wuas long hap blong Asia na Pasifik rijon.
America na New Zealand em yumi save long en olsem ANZUS.
Oli ting dispela raun win bai iho klostu long Taipei pastaim long emi ron igo long bik-ples China.
Taipei nau i pas pinis.
Ron blong olgeta balus wantaim tu ol train oli pasim namel long Taipei na ol city istap namel na long hap olsem Saut blong blong Taiwan.
Oli pasim tu ol bris na ol bot blong painim pis tu igo hait long ol bikpela sea.
Taiwan long dispela yar.
Dispela emi bilong traim long wuas long ol dispela pikinini, nogut bai ol i bagarapim ol na usim ol nating bilong wokim ol toti na leiba wok.
Ol dispela nupela regulesin em i hap bilong wanpela rul em Immigration na Naturalisation Sevis bilong America i plenim, na ol i ting olsem bai ol i stat bihainim, sampela taim long dispela yar.
Marshall Islands, pastaim long ol i larim ol igo insait long America.
Ol dispela ofisa i tok, ol i mas galasim na skelim gut pastaim ol marit bilong America long lukim sapos ol i gutpela papamama oa nogat, na sapos ol inap long givim lukaut na sidaun long ol dispela pikinini.
Wanpela kot insait long Australia ibin salim 5-pela man blong Indonesia long 22 yar kalabus olketa, blong kisim hait ol ovasis pipol ikam long Australia.
Niusmeri Claire Moodie i ripot olsem wanpela jas insait long Broome siti ibin tok dispela kalabus i blong stopim pipol long noken mekim wankain pasin.
Kot ibin harim olsem ol wanwan pasindia ibin baim 5-tausen American Dola na ol ibin tokim ol long suwim igo long nambis taim ol i kamap long ailan.
Na taim ol i givim moa moni long kepten blong sip na han-was blong ol, kepten ibin wanbel long karim ol igo long nambis, we ol ibin holim kalabus bot.
Judge Healy ibin tok olsem insait long dispela tupela yar i pinis, 52 pipol em ol igo pas long kisim hait pipol go insait long Australia, i sanap long ai blong kot longwanem ol i bringim moa long 3-tasuen pipol blong ol narapela kantri ikam long Australia.
Em i tok kalabus blong ol inap long 22 yar olketa, i blong tokim ol narapela long INO ken mekim wankain pasin.
Wanpela army comanda i givim oda pinis long ol soldia blongem long holim-kalabus ol East Timor militiamen oa paitman, husat i wok long opereit yet long ol refuzi kemp long said blong West Timor.
Major General Willian de Costa i tok em i nogat gutpelsa as long ol refuji husat i wok long kamapim ol trabal, na em i givim oda long ol local army commanda long holim-kalabusim ol.
General Da Costa i bos long military command long bali, em i lukautim ol security wok long Indonesia West Timor.
Em i askim strong ol refuji husat i wok long karim ol gan, long givim bek igo long ol security otoroti, na em i tok bai oli larim ol soldia long sutim ol militia oa paitman long gan, sapos oli mekim trabal.
Ol despela paitman na moa long wan-handret-tausan ol arapela East timor pipal i wok long stap long ol refuji kemp long West Timor, long nau, stat yet long taim East Timor vot long Independence i kam long indonesia, long septemba, 19999 i bin kamap.
United Nations peacekeeprs long East Timor, na ol pro-Indonesiaan East Timor paitman i bin pait planti taim stat long desela vot i bin kamap.
America i tok Indonesia Army i mas soim stret pasin insaet long ol wok blong stretim ol trabal long Aceh ne Irian Jaya, bai em i ken mekim America long statim ken ol wok-bung namel long army blongen na blong Indonesia.
Oli samting tasol oli larim long oli ken salim igo long Indonesia em long ol supia oa spare part blong ol transport balus.
Admiral Blair i bin mekim despela toktok bihaen long stap long ol toktok long wok blong defence long Canberra, we em i bin tok America na Australia i bin wanbel long wanem samting long mekim wantaem army blong Indonesia long bihanim wanem kain pasin em i soim.
Abdurrahman Wahid i tok, em bai pinis long wok politik na kamapim wanpela foundation.
Wok blong dispela foundation, em long lukluk na wuas long human rights, anini tlong nupela President Megawati Sukarnoputri.
President blong Indonesia, sapos em i go het wantaim democracy.
Sampela human rights grup long Indonesia i bin tok aut long ol wari blong ol long human rights bai bungim heve aninit long Megawati.
Dispela grup i wari olsem, Megawati, husat i stap klostu long militari, bai pait strong tu long ol rebel movement long Aceh na ol narapela hap blong Indonesia na putim strong tingting long bungim wantaim pipal blong kantri na pasim trabel ino kamap long politik.
Em i bin tok ken olsem, em bilip em i president yet blong kantri na i tok, oli no bin bihainim mama loa, taim oli bin rausim em.
Wanpela balus em i bin gat sampela bagarap longen, i bin kam bek na pundaon isi long ples balus long Sydney, bihan long oli painim bagarap antap longen, taim em i wok long flai igo long Solomons.
Oli bilif olsem under-carriage blong balus, i bin bagarap, taim em i bin wok long take-ov long Melbourne.
Em i tok despela balus, AIR VANUATU 737, i bin pundaon ok long ples balus long Sydney, nogat wanpela samtng rong i kamap, na ol aiport fire, na rescue servis kar i wok long chekim em.
Ofis blong Prime Minister i bin tok, Education na Justice i bin kisim bikpela halivim long budget blong Cook Island, em oli bin toktok long en insait long Palaman blong kantri.
Appropriation Bill 2001, i painim 70-million Australia dola blong halivim Gavman i givim servisis insait long dispela moni yiar.
Ofis blong Prime Minister bai kisim 33 pesen na apim moni blong Education igo antap long 61 pesen na Justice bai kisim 28 pesen.
Tasol oli bin daunim moni igo long ol aut-side long 13 pesen.
Oli daunim mak blong moni gavman i save lukim long ol wok, longwanem, oli bin muvim sampela long ol bikpela wok igo, ikam namel long central ministries blong Health Justice na Education.
Secretary Genral blong Commonwealth, Don McKinnon bai stap insait long 32nd Pacific Islands Forum insait long Nauru, em bai stat long 16 de na pinis long 18 blong dispela mun August.
Dispela bai nambawan taim Secretary Genral bai stap insait long dispela kivung.
Insait laong kivung, em bai bungim ol Pacific lida na ol arapela Heads ov Gaman long toktok na reri long bikpela kivung - Commonwealth Heads of Gaman Miting insait long Brisbane, Australia.
Mr McKinnon i tok em bai toktok wantam Forum Secretary-Genral, Noel Levi, long ol eria blong wok-bung namel long dispela tupela grup.
Pacific High Commissioners insait long London long Mande long kisim tingting blong ol long sampela heve em ol lida bai toktok longen long dispela kivung long Nauru.
Gaman blong Japan na Kiribati i sainim pinis wanpela agrimen oa tok-orait long apim ol wokbung blong pawa saplai insait long biktaun Tarawa.
Japan i promis long dilim 23-million Australian dola long dispela projek.
Bikenibeu pawa stesin.
Dispela moni halvim tu bai igo long putim 4.
Port Moresby i wok long gat pawa blackout long nau bihaen long ol papa graon i bin mekim ol pawa stesin long klos-daon.
Richard Dinnen i ripot olsem ol papa-graon i wok long demand long oli peim ol 70-million dola compensesin, long wanem PNG Electricity Commission i wok long usim graon na ol river blong ol.
Dinnen i ripot olsem pawa oa electricity long Port Moresby, i save kamap long hydro scheme arasaet long city, na oli bin wokim stret long graon blong ol Koiari pipal.
Asde long nait, oli bin mekim na oli klosim daon ol bikpela pawa stesin olsem na Port Moresby ino bin gat electricity saplai.
Electricity Commission nau i wok long usim ol liklik back-up diesel generator, bilong givim pawa long city tasol em ino inap, olsem na nau oli wok long skelim saplai, tasol bikpela area ino gat pawa splai i nap longpela taim.
Ol papa-grao i bin mekim, oli klosim ol pawa stesin, bihan long PNG Gavman ino bin bekim demand blong ol long taim ol bin givim.
Ol papa-graon i wok long belkat tu long wanem Gavman i laik salim oa praivetaisim Electricity Commission.
Oli laikim kisim right long stap insaet long ol wok blong usim ol asset blong Elcom long area blong ol sapos oli salim Electricty Commission.
Legislative Assembly that his ruling Niue Peoples Party has delivered on about 90 percent of the promises.
Mr Lakatani has conceded there were a number of major social and economic issues still presenting a challenge to the government.
These include Nuie still not having a national airline or successfully implementing unemployment benefits.
Niue has been able to achieve prosperity and progress, while its people are better educated than most of its Pacific neighbours.
Sydney ples balus.
Niusmeri Jayne-Maree Sedgman i ripot kam olsem balus wantaim 108 pasindia ibin ron igo long biktaun blong Solomon Islands, Honiara.
Sydney ples balus ibin rereim wanpela bikpela wok reri blong emergency long haf-pas 1 tede apinun, taim pailot blong Air Vanuatu flight 31 i salim redio toktok olsem em igat wanpela heve.
Ol i tokim em long flai klostu long graun antap longples balus long larem ol engineers i galasim balus.
Peter Gibbs blong Sydney Airports Corporation i tok pailot ino bin bungim wanpela trabol taim em i kisim balus igo daun long graun.
Wanpela koros i pasim pinis wok long bikpela bisnis blong wokim kamap kar long Australia, na oli ting em bai igo het inap long wik bihain.
Natalie Larkins i ripot olsem, oli pinisim pinis 12-tausen ol woka long wok blong ol na dispela i kostim pinis car bisnis long planti handred million dola.
Ol woka long bisnis blong wokim steering component maker, Tri-Star long Sydney husat i bin statim dispela strike long nainpela dei igo pinis, i mekim vot pinis long gohet wantaim strike igo inap long narapela.
Holden long Adelaide i rausim pinis 4-tausen ol woka, Mitsubishi bai rausim moa long tri tausen woka tumora na long Monday, Mitsubishi bai rausim moa long tri-tausen ol woka tumora na Monday na Ford bai rausim 5-tausen ol woka tumora.
Ol kar kampani bai pasim pastaim wok blong ol, longwanem, dispela strike blong Tri Star, i wok long gohet igo inap long wik bihain.
Australian Industry Group i tok, dispela ol heve i wok long kostim industry, planti handred million dola.
Stop-wok oa strike em ol wokman-meri blong Papua New Guinea Banking Corporation i bin holim i nap tripela wik olgeta, nau i pinis, bihaen long Arbitration Tribunal i bin givim decision em olgeta i bin wanbel longen.
Despela agreement i bin kamap twenty-four hawa bihaen ong ol bos blong bank, i bin tok long sekim oa rausim ol despela wokman-meri i wok long strike sapos oli no gobek long wok.
Nau ol bank servis i stat wok ken, long olgeta hap long PNG tede, tasol, ating em bai i kisim sampela taim yet long ol stetim olgeta samting long wok, em despela strike i bin kamapim.
Oli bin askim long holim despela strike, olsem hap long kros long plan blong Gavman long privatisim Bank blongen, em namba-wan long samela asset blong state PNG gavmab i plan long salim ol.
Olpela Praim Minista blong Fiji, Mahendra Chaudrey i tok em igat strongpela bilip olsem em bai holim bek pawa insait long genral eleksin blong kantri long dispela mun.
George Speight ibin igo pas longen long mun May long yar igo pinis.
Fijian Leiba pati.
Eleksin bai kamap long las wik blong dispela mun Augsut na Mr Chaudrey i tok pinis olsem em bai win ken.
Wanpela memba blong Opposition insait long Solomon Islands i tok ol imas holim eleksin long kantri long mun ikam.
Sean Dorney i ripot olsem Alfred Sasako, husait ibin Minista blong State insait long olpela gaman, i tok ol heve blong ino gat inap moni bai pinis taim ol i makim wanpela nupela gaman.
Ol kantri olsem Australia, New Zealand na European Union i tilim moni halvim pinis long eleksin imas kamap iet long dispela yar.
Alfred Sasako i tok Electoral Commission i reri na olsem kantri nau imas holim eleksin long mun ikam.
Em i tok gaman INO kamapim wanpela polisi insait long dispela 12-pela mun i pinis taim em i holim holim.
Tasol em i wok long tilim kompenseisim moni igo long pipol i bungim heve long taim blong pait, olsem na kantri iwok bungim planti heve long wok binis insait long kantri.
Papua New Guinea Gavman bai i kirapim wanpela Commission of Inquiry oa wok-painim-aut long wei oli bin bihaenim, blong holim ol toktok wantaem wanpela Caribbean tax haven em krangi tru blong kisim wanpela loan oa dinau.
PNG Opposition lida, Bill Sake i bin putim wanpela ripot igo long Parliament long wei despela arrangment i bin kamap, em aninit longen kantri i bin dinau long nainpela-ten-million dola i kam long wanpela bank long Switzerland long 1994.
Skate i tok tu olsem despela wei oli stretim tok long despela dinau, i bin putim PNG long ples clear, long sampela laen i nap kisim nating oa stilim moni blong kantri.
Praim minista Mekere Morauta i tok Gavman ba i holim wanpela inquiry long pipal i save na klia gut long despela toktok long loan, tasol em i tok ol ol belhat long politiks i bin kamautim ol despela tokwin blong Mr.
Praim Minisa i tokaut pinis bai em i ksim editor blong PNG Post Courier niuspepa long sanap long ai blong Parliament Privileges Komiti long ol ripot blong pipal long despela issue.
Ol ino bin putim-aut ol samting ol ibin painimaut long investigesin, olsem bai pablik oa pipol iken lukim.
Amnesty International ibin lukluk long wanem kain wok ol lokal atoreti ibin mekim long taim bilong ku.
Dispela ripot i tok, samting olsem wan-tausen femili ibin ronawei long ol peles na haus bilong ol, long wanem ol trabel na pait ibin kamap.
Amnesty International ibin wuas gut long trabel em sampela soldia ibin kamapim long ami kemp long yar igo pinis.
Em i tok, ol ino bin tokaut long wanem samting ibin kamapim dai bilong tupela soldia taim ol ibin wok long pulim-kalabusim tupela.
Planti long ol dispela samting nogut na heve i wok long bagarapim yet ol pikinini insait long rijon.
Minista ibin wanbel long lukautim gut, respektim na luksave long rait bilong ol pikinini, bihainim yet kastom na pasin tumbuna bilong wanwan kommuniti bilong ol.
Ol ibin promis tu long wuas gut long ol pikinini na lukim olsem olgeta kain pasin-nogut inoken kamap long ol.
Dispela em i nambawan miting bilong ol Social Welfare minista bilong ASEAN, bihain long Burma, Cambodia, Laos na Vietnam ibin joinim dispela rijonal grup.
Fiji, bihainim ku long yar igo pinis, sapos ol i holim eleksin long demokratik pasin insait long Fiji long dispela mun.
Praim Minista Mahendra Chaudhry, insait long wanpela ku long palamen, insait long kapital Suva long namba 19 de bilong mun Mei long yar igo pinis.
Mr Downer i tok, kempen bilong dispela eleksin long Fiji i wok long go het gut.
Secretary General blong United nations, Kofi Aan, i askim pinis ol gavman blong ol kantri long wol, long kamapim ol loa em bai oli ken wok bihaenim blong stopim wok blong baem na salim ol kain liklik samting blong pait.
Oli ting olsem moa long wan-tausan pipal i save dai long olgeta wan wan de long ol liklik samting blong pait, we ol despela weapon ol liklik tru na wanpela man oa meri tasol, na tu nainpela-ten-percent long pipal i operatim em ol civilian oa pipal nating ino ol military.
America i bin stopim ol tingting blong kamapim strongpela loa blong putim limit long wok blong salim na baem ol liklik gun samting blong pait, wantaem ol gavman oa blong tambuim ol civilian long gat gun.
Mitusbishi Motors blong Japan i tok em bai larim tupela fektri blong en insai tlong Adelaide siti long South Australia, i op yet.
Niusmeri Louise Yaxley i ripot ikam long Tokyo olsem, Mitsubishi i tok em i oraitim pinis wanpela tingting long kamapim gut moa na bringim planti nupela kain masin igo insait long fektri we oli save wokim Magna na Verada kar long en.
Bos blong Mitsubishi, Rob Eckrodt, i bin bungim Praim Minista John Howard long Tokyo tede long moning.
Mr Eckrodt i bin toksave olsem, Mitshubishi bai usim dispela tupela fektri blong en long Adelaide blong wokim ol nupela model kar.
Federal Gavman i bin ofarim kampani 200-million dola blong halvim kampani i wokim ol dispela nipela model kar long ol Adelaide fektri we samting olsem 3-tausen-500 Australia wokman i save wok long en.
Pastaim long dispela toksave blong kampani, ol samting ino bin klia sapos Mitsubishi bai gohet wokim kar long dispela tupela fektri long Adelaide.
Solomon Islands Elctoral Commissen i laikim ol internesenal Observer long kama lukim hau oli holim national election blong kantri.
Dorothy Wickham i ripot i kam long Honiara, Comissen i tok oli needim ol ol observer blong lukim nogat trabal i kamap na laif blong pipal i vot i safe, na oli bihaenim stret-pasin long poll oa lecksen.
Bikpela Electoral ofisa, John Babalu i tok oli salim pinis tu askim igo long laen oli kolim, International Institute of democracy and Electoral Assistance, em Commission i memba longen.
Commission i salim askim long Ministry blong Foreign Affairs, tu bai ol laern ia, United nations na Commonwealth Secretariat i salim ol ofisa blong ol tu long observer tim long ol election.
Babalu i tok Commission i holim strongpela bilif, bai ol donor partner i tokoraet long askim blong ol.
Long Solomon Islands, wanpela memba bifo blong parliament, Walter Folotalu i questionim pinis aidia blong Gavman long apim election nomination fee igo antap long faiv-tausan Solomon islands dola, oa wan-tausan-845 Australia dola.
Secretary long Ofis blong President, Jeremaia Waqanisau, i bin tokaut stret olsem President i sainim pinis second decree.
Oli ting bai oli gazetim tumora.
Army i bin askim long second decree blong lukautim ol soldia i bin wok na mekim wok blong lukim olsem kantri ino bungim bagarap.
Tasol ino clear tumas sapos decree i karamapim tu kain pasin olsem pait, em oli bin stap insaet longen.
Gavman, em Laisenia Qarase i bin go pas longen long 9de blong mun Julai long yiar igo pinis.
Oli ken challengim despela niupela decree long kot.
Long Solomon Islands, wanpela memba bifo blong parliament, Walter Folotalu i questionim pinis aidia blong Gavman long apim election nomination fee igo antap long faiv-tausan Solomon islands dola, oa wan-tausan-845 Australia dola.
Gavman i putim toksave pinis long bill, blong wokim sanis long electoral act, blong larim gavman i apim fee igo antap long wan-handret-na-fifti percent.
Folotalu i tok despela decision igo agensim principle blong democracy, na em bai i pasim gutpela chance blong husat ol citizen i nogat bikpela moni lonf sanap long election.
Parliament na lukautim gavman na kantri.
Folotalu i tokem nogat gutpela as tru long apim despela fee, long wanem ol develppment partner kantri i givim moni blong election.
Ol i save olsem PNG Palamen ino bin peim samting olsem 50-tausen Dola em mas peim long EM-TV bilong brotkas bilong ol palamen miting long yar igo pinis.
Ol wokman bilong televisen stesin ibin stap long palamen aste long moning, tasol ol ino bin wokim botkas bilong palamen miting.
EM-TV na dispela heve ibin kamap.
Trabal insait long kar bisnis blong Australia i luk olsem bai go bikpela long wanem ol union i wok long tok ol bai suwim dispela trabal igo long ol narapela bisnis tu.
Joanna Ball i ripot olsem, moa long 12-tausen wokman insait long kar bisnis long kantri, nau oli rausim ol pinis long wok, na oli ting bai oli rausim planti moa yet klostu.
INO sapotim dispela tingting.
Ol wokman long TriStar, wanpela kampani long Sydney em i save wokim ol haphap blong ol stia blong kar, i bin stop wok tenpela de igo pinis.
Dispela i bin fosim ol kar fektri long rausim ol wokman long wok na i pasim ol fektri long wok.
Nesanel sekretri blong Union, Doug Cameron, i tok em ino ting TriStar i lukim wari blong ol olsem bikpela samting, olsem na oli tok ol bai wokim planti moa stop wok.
Indoneia President, Abdurrahman Wahid, husat oli bin autim em pinis long wok blongem, i go bek pinis long Jakarta, na em i bin mekim toktok long em bai i pait hat blong winim democracy long wanem em i tok oli no bin bihaenim mama-loa oa constitution blong kantri taim oli bin rausim em long despela Ofis.
70) ol sapota i bin stap long Jakarta International airport long tok-welkam long Mr.
Vice President Megawati Sukarnoputri long kisim ples blongem.
Pastaem em ino bin laik lusim Presidenial Palace, tasol long 26de blong mun Julai, em i bin go long America blong checkup long ol doctor blongem.
Wahid i tok husat ol pipal i brukim mama-loa oa constitution i mas facim pipal.
Em i tok pinis tu long go pas long wanpela laen oa movement blong savim democracy systemn em i wok long kamap strong liklik long Indonesia.
Clare Mathie i ripot olsem Simon Allatson blong Athletics Australia i tok ol ibin kisim dispela naim nating na INO tingim ol man meri husait ibin stap insait long taim blong WO na femili blong ol.
Namba President blong RSL, Rusty Priest i tok em i hamamas tru long tingting blong Athletics Australia.
Ananait long lo blong nau, Australia pipol i save lusim citizenship blong ol sapos ol i gat wanpela blong narapela kantri.
Mr Ruddock i tok dispela ol sanis tu bai halvim mo long 3-million pipol husait i kisim pinis Australian citizenship.
Em i tok dispela ol sanis i bihainim ol arapela kantri olsem America na Britain.
Brisbane olsem bai siti i luk gut long taim blong Commonwealth Heads of Government Meeting na Goodwill Games, nogat.
Niusmeri Alison Middleton i ripot olsem, ol tokwin i bin kamap olsem oli fosim aut pinis samting olsem 300 pipol husat i save silip nambaut long siti.
Youth Outreach Centre long Brisbane i tok sevenpela skuata setalmen nau oli pasim pinis, na ol pipol husat oli bin fosim aut nau i kism taim nogut.
Menija blong senta, Major Lynal Parker, i tok 30 pipol em senta blong em i save givim kaikai long ol, nau ino moa stap insait long siti.
CHOGM miting, nogat.
Na ol bai noken mekim dispela.
Queensland State Government i tok em ino bin givim wanpela oda long polis blong muvim ol dispela.
Fiji President i givim oda blong lukautim ol soldia!
Fiji soldia, husat i bin sanap strong na halvim long daunim wanpela wok blong ol narapela soldia, long kamapim trabal long mun Novemba 2000.
Praim Minista blong Australia, John Howard, i kamap bek pinis long Sydney bihainim wanpela lukluk raun long Japan.
Niusmeri Louise Yaxley, husat i bin go raun wantaim Australia Praim Minista na lain blong en, i ripot olsem, Mitsubishi i bin tokim Mr Howard em bai larim ol fektri blong en long Adelaide, South Australia, i wok yet inap long narapela tripela yar.
Inap long longpela taim nau, Australia ino bin save sapos Mitsubishi kampani bai gohet long wokim kar yet long Australia.
Tasol nau, kampani i tok, ol fektri long australia bai wok yet, na i tok bai oli usim ol dispela fektri blong wokim nupela Magna model kar.
Mr Howard i wok long mauswara tu long ol miting blong em wantaim Japan Praim Minista, Junichiro Koizumi.
Mr Howard bai gohet long ol wok blong em long kamapim gut ol wokbung wantaim Australia, taim em i go long Jakarta long wik bihain, blong bungim nupela president, Megawati Sukarnoputri.
Wanpela human rights tribunal blong Indonesia, em ol ibin kirapim blong kisim igo kot ol pipol i kamapim ol trabol insait long East Timor, i kisim planti mo pawa ikam long nupela President, Megawati Sukarnoputri.
Mark Bowling i ripot kam long Jakarta olsem, Megawati Sukarnoputri i tokaut long Tribunal nau bai lukluk long ol heve stat long mun April igo nap long mun September 1999.
Taim olpela Presdeint Wahid ibin tok-aut long tribunal foapela mun igo pinis, wok blong en ibin toktok tasol long ol heve blong mun August blong dispela yar.
Dispela ibin pulim planti toktok kros imas long ol bik-nem human raits grup raun long wok wantaim tu United Nations administration insait long East Timor.
Dispela nupela wok taim blong tribunal nau bai karamapim ol arapela bikpela heve na trabol teritori ibin bungim.
United Nations ibin strongim gaman blong Indonesia long kisim igo kot ol pipol igo pas long kamapim bikpela heve, wantaim tu, ol militia lida na sinia military ofisa.
President blong Nauru, Rene Harris, i tok pipol blong em ino hamamas tumas long wanem Praim Minista blong Australia, John Howard, bai noken go stap long Pacific Forum miting insait long Nauru dispela mun.
President Harris i tok, i tru oli luksave long astingting blong dispela, tasol ol Pacific ailan kantri bai abrisim wanpela gutpela sans long toktok long planti samting wantaim Mr Howard.
Em i tok dispela heve i sutim stret ol liklik ailan kantri long Pacific.
Mr Harris i tok New Zealand Praim Minista Helen Clark bai wanpela hetmeri tasol i kam long ol oeCD kantri husat bai stap long Forum miting.
Mr Howard bai no nap go long Nauru Forum miting.
Em bai go tasol long Indonesia blong bungim nupela President, Megawati Sukarnoputri.
4-pela blong ol, ol i memba blong bikpela opposition pati blong kantri.
Niusman blong South East Asia, Geoff Thompson i tok Praim Minista blong Malaysia Mahathir i usim ken dispela lapun LO blong taim bipo iet long pasim maus blong ol lain INO laikim gaman.
Foapela long ol, ol i memba blong Party Islam Sem-Malaysia - bikpela opposition pati long kantri.
Ripot i tok olsem, ol het-strong Muslim long Philippines i bin katim het ken blong narapela foapela hostige -- ol man em oli holim kalabusim long hap blong ol.
Oli bin painim dai bodi blong ol dispela man long wanpela vilis antap long Basilan ailan, taim ol polisman na ol soldia i go painim ol rebel blong Muslim grup oli kolim Abu Sayyaf.
Planti femili, husat i kandere na wanpisin blong ol man ol rebel i kilim, i bin kirap na ronawe lusim ol vilis long wanem oli poret nogut ol rebel i kam bek na kilim ol tu.
Ol man nau tasol oli rebel i kilim, i bringim namba blong olgeta man oli kilim pinis igo antap long 8, em stat long taim ol rebel i bin go reidim dispela vilis na pulim kalabusim 36 pipol tupela de igo pinis.
Ol rebel i wok long kalabusim tu samting olsem 20 hostages.
America i stap namel long dispela 20, na ol rebel i bin kidnepim ol long wanpela nambis holide ples moa long tupela mun igo pinis.
Dispela Muslim grup, Abu Sayyaf, i tok em i wok long pait long wanem em i laik bai oli larim ol i gat wanpela indipendent kantri yet -- wanpela Islamic state.
Manufacturing Workers Union i tok em bai bungim lain oli kolim - Australian Industry Group tumora, blong traim na pinisim wanpela stop-wok oa straik long wanpela fektri blong TriStar long Sydney, em i kisim elevenpela de pinis.
Samting olsem 2-tausen wokman long ol bikpela kar fektri blong Australia, nau i pinis long wok, long wanem stop-wok blong ol union i mekim na oli nogat wok nau.
Minista blong Health, Mulitalo Siafausa and Le Anapapa Laki, wanpela olpela MP bipo, tu ibin kisim wan kain sas.
Dispela ol keis bai ol i tok-makim ol insait long Samoa District Court long 15-de blong dispela mun Agus.
United Nations i tok em bai larim ol wokman blong en i go bek long West Timor long Indonesia.
Dispela bai nambawan taim ken UN bai wokim dispela stat long taim ol milisia i bin kilim ol UN wokman long hap long mun Septemba igo pinis.
West Timor, we samting olsem 100-tausen East Timor refuji i save stap.
Mausman blong UN, Fred Eckhard, i tok ol bai gohet tasol long dispela tingting bihain long taim oli stretim gut pinis wanpela tok-orait blong sekuriti wantaim Indonesia em bai tok, Indonesia yet i mas lukautim ol dispela wokman blong UN.
West Timor taim ol militia i bin lidim ol geng na go burukim opis blong UN High Commissioner for Fefugees insait long Atambua taun long mun Septemba igo pinis.
Dr Tupeni Baba i bin tok lukaut olsem sapos ol pipol i votim olpela lida na Praim Minista Mahendhra Chaudhry, em bai min oli vot long moa pait na trabel.
Tupela-ten sikis pati bai resis long dispela eleksen em bai oli holim sampela taim long dispela mun.
Dr Baba i go pas long New Labour Unity pati, grup em ol sapota blong Em i tok sapos oli votim ken Mahendhra Chaudhry, husat i bin nambawan Indian man blong kamap Praim Minista blong Fiji, narapela ku ken inap kamap olsem long mun May blong yar igo pinis.
Paliment i bin malolo long dispela taim.
Niusmeri Lyndal Curtis i ripot olsem taim paliment i bin malolo, gavman i bin kirapim planti debate oa toktok long takis blong en.
Long wankain taim, Praim Minista i bin tok tu olsem, sapos oli bagarapim GST, ol bai bagarapim ken gutpela rot blong painim moni blong mekim ol service oa wok blong halvim pipol.
Em i suim wanpela ripot em i tok olsem, kantri bai sot long 11 bilian dola sapos GST i nogat.
GST na mekim em i isi moa long pipol long baim, tasol em ino tokaut klia long hau oa we em bai kisim moni blong mekim wok.
Japan i bin tok gavaman blong kantri i mas kisim moa pipol long igo wok insait long gavaman, blong stopim ol heve em bai kamap bihainim ol senis oa reform long ekonomi.
Praim Minista Junichiro Koizumi i bin promis long kamapim ol dispela senis.
Praim Minista Koizumi i kamap gut.
Oli ting Mr.
Koizumi bai tokaut moa ol tingting blong en long reform sampela taim long dispela mun.
Nauru ibin putim tambu long wanpela bik-niem niusman blong Pasifik long igo ripot long Forum miting blong ol ailan kantri lida long wik bihain.
Foran Affeas Sekretari blong Nauru.
Oli no bin givim aut as tingting long dispela.
Long Indonesia, wanpela sinia lida blong Democratic Party of Struggle i tok, em i tru pait koros blong politik i wok long pasim ol na oli no tokaut kuik long wanpela nupela kebinet.
Tupela wik bihain long em i bin kamap president, Megawati Sukarnoputri i no makim yet nupela kebinet blong em.
Deputi sekretari general blong PDIP pati blong Megawati, Pramono Anung i tok, i gat ol pait koros i wok long kamap namel long ol politikal pati long husat tru bai oli makim igo insait long kebinet.
Em i tok, resis i wok long kamap namel long ol narapela pati na ol lain blong PDIP.
Nau yet wanpela ofisel blong Indonesia Association blong Legal Aid na Human Rights i tok, ol politisen husat i bin halivim Megawati i kamap president, i pasim em long makim kuik kebinet blong em.
Lain Separatist Free Acheh Movement long Indonesia i tok, oli kilim pinis 14 soldia blong Gavman insait long ol pait long tupela wiken.
Ol kamanda blong rebel grup i tok, foapela soldia i bin dai insait long wanpela pait we oli bin hait wetim wanpela lain kar blong militari na paitim ol, na narapela tenpela i bin dai taim oli paitim ol soldia husat i bin wok long go long wanpela nupela beis.
Ami ino bin mekim wanpela toktok yet blong bekim dispela ripot.
20) yar pinis.
Hizbul Mujahideen long Kashmir.
Polis i bin sutim dai Abdul Rashid Rather arasait long Srinagar, long Kashmir.
Polis i tok, sekuriti fos i bin wok long painim Rather long wanem em i wokim pinis planti rong, olsem pasin blong kilim ol man na pairapim ol bom.
Rather i wanpela long ol sinia komanda blong wanpela militan grup em sekuriti fos i bin kilim long gan insait long dispela tenpela dei igo pinis.
Namba blong pipal i bin dai long hai-wara na graun bruk long Nias Island long Indonesia, i go antap pinis long 72 na 187 pipal i lus yet.
Ol rescue ofisel i tok, oli bin painim planti dai-bodi long Teluk Dalam sab distrik, we oli bin painim 30 pipal i bin dai pinis.
Moa long 200 pipal husat ino gat haus nau, oli wok long silip long ol skul na ol haus lotu.
Polis long Malaysia i bin arestim pikinini man blong Malaysia Islamic Oppoition pati, husat i save toktok planti long sekuriti loa blong kantri.
Sarere, insait long Kelantan long East stet.
Islam SeMalaysia pati na tu i Chief Minista blong Kelantant.
Bihain long oli arestimg em, namba blong ol man oli arestim pinis aninit long Malaysia security act nau i go antap long tenpela insait tasol long tripela de.
Sikispela long ol oli memba blong PAS pati.
Oli bin arestim em taim ol memba blong PAS pati i go het long bikhet na go agensim tambu blong polis long pipol i noken bung wantaim na holim ol miting long pablik eria.
Ol pipol i sapotim Human Rights i bin tok gavaman i usim dispela Internal Security Act blong stopim pipol husat i laik autim tingting blong ol.
Oli putim bek pinis pawa na wara saplai long Papua New Guinea, bihain long ol papa graun i bin larim lokal hydro-electricity system blong statim ken ol wok.
Richard Dinnen i ripot olsem, ol papa graun i bin pasim system, na askim long kompensesen moni long usim graun na river blong ol, long wik igo pinis.
Electricity blong Port Moresby ikam long hydro system em oli bin wokim long graun blong ol Koiari pipal, husat i wok long pusim Gavman blong Papua New Guinea long kompensesen moni.
Lokal memba blong Palaman blong ol, na Cabinet Minister, Moi Avei i bin toktok wantaim ol papa graun na winim tingting blong ol long sainim wanpela agrimen long kompensesen, em bai gavman i lukluk gut long en.
Mr Avei i tok, em i luksave long sampela bel koros blong ol Koiari pipal long oli lusim giraun blong ol na Gavman bai lukluk na tingting gut long dispela ol askim blong ol.
Abdurrahman Wahid i tok, em i oraet pinis wantaim tingting long rausim em olsem president na pati blong em bai jonim ken palaman, blong strongim democrasi.
Long namba 21 dei blong July, pati i bin mekim tingting long noken stap insait long spesel miting blong national assembly.
Assembly i bin rausim Wahid, tupela dei bihain long em ino bin ronim gut kantri na senisim em wantaim Vice-President Megawati Sukarnoputri.
Thailand na i kilim idai pinis moa long wan-handret pipal dispela yar.
Bikpela ren i kamap long Thailand na ples i hat, na dispela i mekim na igat planti moa moskito.
Ol helt ofisel i tok olsem, stat long mun Januari, 107 pipal i bin dai na 56-tausen-427 pipal i bin kisim dengue fever.
15-Million Dola bilong Asia Pasifik Televisen Sevis bilong en, aninit long wanpela agrimen wantaim Federal gavman bilong Australia.
Dipatmen bilong Foran Affairs i tok, dispela 5-yar kondrak i kos 90-Million Dola, na dispela emi 15-Million Dola moa long mak bilong moni em Praim Minista ibin tokaut bipo long en.
Asia na Pacific.
Dispela em i nambatu taim ABC i ronim televisen sevis igo insait long dispela rijon.
Ol ibin salim nambawan Asia televisen sevis bilong en igo long Channel Seven, na bihain, ol ibin pinisim ol brotkas bilong en long mun Mas long dispela yar.
Finance Department i bin tokoraet tasol long tripela plen longen na olgeta, em i sakim.
95) ol memba blong palamen blong nau na bifo, i bin gat dinau long Finance Department em i bin 67-tausen-660 dola.
Foren Minista blong New Zealand, Phil Goff, i tok wanpela tingting blong Fiji ku lida George Speight long sanap long eleksen long mun bihain, i wanpela nogut tingting olgeta.
Long yar igo pinis, Mr Speight i bin rausim gavman blong Praim Minista Mahendra Chaudhry em pipol i bin elektim gut bihainim demokratik pasin.
Oli bin senisim dispela gavman wantaim wanpela edministresin em ami i bin makim na i bin pulap long ol as-ples Fijian tasol, na bihainim eleksen blong kantri namel long Augus 25 na Septemba 1, narapela gavman ken bai kisim ples blong dispela edministresin.
Mr Speight bai resis long wanpela elektoret em oli makim stret blong ol as-ples Fijian long sanap long en, na em bai usim nem Ilikini Naitini.
Mr Goff i tok em i ting em bai nogut tru sapos George Speight, husat i bin kalabusim sampela paliment memba na bagarapim laif blong ol, i joinim paliment em i bin traim hat tru long bagarapim long yar igo pinis.
Tasol ating Mr Speight bai no nap go long paliment, maski sapos em i win, long wanem em bai go long kot long 31 de blong mun Augus.
Wok blong wokim nupela hausik blong French Polynesia oaTahiti bai i stat klostu long Papeete long pinis blong dispela mun.
Em bai i kostim moa long 310-million Australian dola blong wokim dispela hausik na bai oli pinisim wok longen long 2004.
40) bed longen i blong ol sik man meri na ol famili blong ol i kam long ol longwe ailan long French Polynesia long stap long despela hausik.
Edukesin Bod blong Japan i tok orait pinis bai ol ol skul i stat usim wanpela histori buk em planti kantri ino wanbel long en.
Japan Edukesin Bod i laik bai oli stat usim dispela buk blong halvim ol skul we ol sumatin ino stret tumas long het.
Em i nambawan taim oli oraitim dispela histori buk bai oli usim insait long ol pablik skul.
Planti kantri long Asia i sutim tok long dispela bukl long wanem oli tok em ino tokaut long ol pasin nogut blong Japan long taim blong woa.
Japan yet, oli kolim Society for History Textbook Reform, i bin raitim dispela buk.
Japan i save tingting planti tumas long bikpela sem na pen em i bin bungim long woa.
Planti pipol i sutim tok long dispela sosaiti na tok, em i wok long paulim nambaut trupela histori, we Japan i bin wokim planti pasin nogut tru insait long Asia, pastaim na insait long World War II, long ol buk blong en.
Japan gavman i bin oraitim dispela buk long mun April.
Em i bin tok dispela buk i stret blong usim insait long ol junia hai skul.
Japan i sakim tok blong ol Asian kantri, moa yet China na South Korea, long senisim ol toktok inait long buk.
Nauru i bagarapim pinis ol gutpela wok blong Free West Papua muvmen blong go kisim sampela moa sapot ikam long ol Pacific kantri.
Oli bin redi long toktok wantaim ken ol Pacific kantri insait long miting blong ol lida blong Pacific Islands Forum long Nauru long wik bihain.
Tasol niusman Sean Dorney i ripot olsem, Nauru i rausim pinis visas blong foapela West Papuan husat i bin redi long go long dispela Forum miting.
Long yar igo pinis, Nauru i bin opim rot blong West Papua Presidium Council igo insait long Forum, taim Nauru Gavman long dispela taim i bin tok orait long ol Council memba, long joinim Nauru deligesin igo long miting blong ol lida long Kiribati.
Bihainim dispela halvim blong Nauru, Forum i bin putim heve blong Irian Jaya insait long agenda blong en long nambawan taim tru.
Tasol, stat long las yar ikam inap nau, gavman i senis pinis long Nauru, na nupela President, Rene Harris, ino moa laik halvim ol West Papuan.
Mr Harris i tok planti kain kain West Papuan grup i wok long askim em long halvim na em ino laik bai ol pait-kros namel long ol West Papuan i kapsait igo insait long Forum.
Gaman blong Papua New Guinea i rausim long kantri wanpela bisnisman, husait ibin stap insait long wanpela wok-painimaut long wanpela hait-pasin blong kisim ol pipol blong ol narapela kantri igo insait nating long kantri.
Niusman Richard Dinnen iripot olsem man ia Phillip Lee, blong Malaysia, ibin lukautim 11 kampani insait long PNG long em ibin kisim dispela ol pipol igo insait long wok long ol timba kantri blong en.
Foreign Minista, John Pundari.
Wanpela Gaman minista blong nau na sampela memba blong Palimen ibin sapotim ol application blong citizenship, na nau, ol wok-painim igo het sapos Mr Lee ibin wok wantaim dispela ol Mp.
Dispela nupela wok-kamap blong salim man igo aut i hap blong wanpela bikpela wok-painim-aut igo long ol hait-pasin blong Dipatmen blong Foreign Affairs, we ol wokman meri ibin i brukim ol lo blong immigration, citizenship na passport long sampela yar nau.
Wanpela mausman bilong West Papua i tok- maski Nauru ino laik givim visa igo long ol lain bilong West Papua long igo i stap long Pacific Island Forum long wik bihain- tasol ol toktok bai kamap yet long ol heve bilong West Papua insait long despela meeting.
Nauru itok- narakain tingting namel long ol lain bilong Pacific yet bai bagarpim despela kivung.
Despela tambu i narakain ken long olpela tingting bilong Nauru long yar igo pinis em taim Nauru ibin kisim ol mausman bilong West Papua olsem oli hap memba bilongen yet na ksik ol igo long meeting bilong ol lida insait long Kiribati.
Mauman bilong West Papua - FRANZ Albert Zoku itok- despela tingting bilong Nauru bai hamamasim Australia.
Ikamap long ples klia nau olsem Australia ino pilim stret tumas- bigpela tru long despela gavman bilong prime minista John Howard nau.
Praim Minista John Howard ino bin pilim stret tumas olsem ol toktok long ol heve bilong West Papua ibin kamap long ol nius insait long fourm bilong yar igo pinis.
Gavman blong Marshall Islands i rausim pinis wanpela oda blong rausim Richard Leney, wanpela Greenpeace man, lusim kantri.
Marshall Islands gavman i bin wok long kisim planti toktok ikam long America long rausim Mr Leney long wanem em i save toktok agensim Missile Defence progrem blong en.
Minista blong Foreign Affairs bai givim tasol nau wanpela spesal oda, em bai askim Mr Leney long lusim Marshall Islands kwik bihain long em i kisim paspot blong en, oa taim visa blong en i pinis dispela mun.
Mr Leney i bin wok long kempein antap long wanpela liklik ailan long Marshalls insait long dispela tripela mun igo pinis, olsem bai em i ken stap na lukim wok blong America long testim Missile Defence system blong en.
Tingting blong Marshall Islands i kamap taim oli sasim narapela 15 Greenpeace ektivis bihain long oli bin mekim nambaut na America ino bin nap long gohet long Star Wars missile blong en long Vandenberg, California tripela wik igo pinis.
Sikispela long 17 Skyhawk faita balus blong New Zealand Airforce, nau i no nap ron long wanem oli painim sampela bagarap long ol.
Ol bai noken stretim ol dispela bagarap pastaim long taim oli rausim olgeta ol dispela balus sampela taim dispela yar.
Tasol New Zealand air force i tok, toksave blong tede long pasim ol dispela Skyhawks long noken ron, i soim tingting blong menijment, na ino long wanem oli no bin sef.
Indonesia polis i arestim pinis tupela man husat i tok, tupela i bin kilim wanpela jas long gan bihainim tok blong Tommy Suharto, pikinini blong olpela president suharto, husat i wok long hait yet.
Mark Bowling i ripot olsem dispela tupela man i tok, oli bin peim tupela wanwan long samting olsem 20-tausen Australian dola blong kilim dispela jas.
Polis i tok dispela tupela man i bin ron long moto baik na sutim Supreme Court Judge, Syafiuddin Kartasasmita, taim em i draivim kar blong en igo long wok, tupela wik igo pinis.
Dispela tupela man i tok, Tommy Suharto i bin givim oda long na peim tupela long mekim dispela trabal, na tupela i tok, tupela i bin redi tu long kilim narapela tupela jas.
Poli i tok ol pepa oli bin long kisim taim oli reidim haus blong Tommy, oli soim olsem Tommy Suharto i bin givim oda blong kilim dispela jas husat i bin salim em igo kalabus inap long 18 mun long korapsen.
Ol investigeta i tok ol pepa oli kisim i joinim Tommy Suharto long dispela kriminal pasin, na tu i soim olsem Tommy i save sapotim Free Aceh Movement em i wok long kempein agensim long kisim indipendens blong Aceh Province.
Solomon ailen ino laik long harim tok na wokbung wantaim ol lain bilong kamapim peace- iwok long pasim rot nau bilong mekim ol wok igo hed bilong kampim peace insait long despela pacific ailen kantri.
Peace monitoring council itok, bigpela tingting i bilong pinisim olgeta ol tingting kros namel long Maliata Eagle Force na Isatabu Freedom movement- tasol bilong despela tupela grup long igop hait olgeta ken i mekim ol samting i had nau bilong kamapim peace.
Council itok- sampela lain Komanda bilong ol lain militant inolaik long wok na toktok strong long bringim aut ol samting bilong pait.
Australia i tok Defens minista bilong en, Peter Reith, i gat planti save long wok olsem na bai go pas long wanpela deligesin bilong Australia igo long Pacific Island Forum miting long Nauru despela yar.
Foren Minista Alexander Downer na Praim Minista John Howard bai go long despela Forum miting.
Downer i tok Mr.
Reith i gat save long wanem kain ol heve ol hap bilong Pacific i gat.
Foren Minista bilong Australia i tok - em i gat gutpela tingting olsem, ol heve olsem long Bougainville, Solomon Islands na Fiji bai i kamap orait tasol long bihain-taim.
Pacific Isaland Nius Association ibin askim Nauru long bilong wanem na emi tambuim wanpela long ol gutpela niusman insait long Pacific long inoken igo insait long Nauru.
Sean Dorney Ripot olsem- Nauru imas givim yet has tingting bilongen long aste long em inolaik givim visa igo long wanpela niusman bilong A.
New Zealand- Michael Field.
Nauru long bilong wanem na em inolaikim Michael Field long igo istap long despela Pacific Ailen forum em nauru bai lukautim longen long wik bihain.
Field usait ol ibin tokim em long despela wik tasol olsem- ol ino oraitim visa bilongen long igo long Nauru itok- ol ino givim wanem has tingting long bilong wanem na ol ino laikim em long igo.
Tasol emi bilip olsem- oli tambuim em long wanem em ibin raitim ool ripot long ol sutim tok ikam long ol narapela kantri long ol moni bisnis bilong Nauru long ol nbarapela kantri.
Faivpela wik igo pinis- ol lain International Finance Action Task Force long money laundering or salim ol hait moni igo ikam namel long ol kantri- ibin luksave or painim aut Nauru na Russia ibin namel long ol tripela kantri ino bin save laikim ol memba kantri bilong oeCD long igo hed long givim sampela kain strongpela mekimsave- sapos oli abrisim namba 13 de bilong mun september na igo hed wantaim despela hait na paul pasin.
Pina ibin askim NAURU long luksave rights bilong Mr.
Field long em iken raitim wanem ol stori emi laikim long laik bilongen.
Palamen ikam long memba bilong Moresby South, Carol Kidu.
Richard Dinnen i tok, Gavman i save tok em i nambawan bikpela pati tru long histori blong kantri, long holim bikpela namba insait long Paliment, tasol em ino bin kisim inap namba blong dispela loa blong en tede.
Dispela tupela bill, sapos oli kamap loa, ol bai putim strongpela mekim-save agensim ol memba blong paliment husat i paulim wok na usim karangi opis em i holim.
Gavman i tok ol dispela bill oli bikpela samting long bihain-taim blong kantri, na bai gutpela sapos oli bin nap long kisim inap vot blong en long nambawan raun blong vot.
Em i bin lusim vot long nambatu bill, na bihain em i bin muvim mosen bai oli rausim ken dispela vot na tok, ol bai vot ken long tupela bill wantaim, narapela taim bihain.
Paliment tede na malolo inap long tupela wik.
High Court, long kisim kompensesen moni ikam long State gavman bilong Western Australia.
Dola long en.
Niusmeri Elizabeth Byrne i ripot olsem, dispela grup ibin putim dispela kot-salens aninit long wanpela hap bilong mama-loa bilong Western Australia bilong 1890, em i lukautim ol Aboriginal pipol.
State i save kamapim, bilong lukautim ol Aboriginal pipol.
Dispela grup ibin askim High Court long lukluk long dispela heve na givim disisen long sapos ol ibin bihainim ol stretpela pasin long kamapim ol dispela loa.
Tasol, High Court ibin painimaut olsem ol dispela loa i stret, na tok olsem State gavman bilong Western Australia bai inoken peim kompensesen moni long ol.
Papua New Guinea gavman i tok em i ting long tokaut olsem bikpela Australia Mining kampany, B-H-P bai i lusim OK Tedi Copper mine, pastaem long mun octoba.
B-H-P long yiar go pinis i bin tokaut long tingting blongem long pull aut long mine long Western province blong PNG, long wanem em i tok bagarap long environment em despela mine i kamapim, i bikpela moa yet, long oi bn ting long kamap.
Despela copper mine i nap wok i nap long narapela tenpela yiar moa.
PNG Praim Minista, Sir Mekere Morauta i tok em i ting long mekim toktok long bihaen-taim blong despela mine, insaet long tupela mun.
Terepai Maoate na ol deliget insait long bikpela kivung blong Democratic Alliance Pati i pasim toktok olsem ol i mas wokbung wantaim.
Insait long kivung, ol ibin askim olketa deliget long luk-save long wok blong Robert Woonton olsem namba-tu praim minista na koalition pati wantaim liklik pati, New Alliance Pati.
Norman George, husait ol ibin rausim em long namba-tu praim minista wok tupela wik i pinis, tu ibin stap insait long kivung.
Ananit long tok-orait wantaim koalition em ol ibin sainim long Oktoba 1999, ol memba blong tupela pati ibin wanbel long kirapim wanpela bung-gaman long kamapim wanpela strongpela gaman insait long kantri.
Cook islands nau i gat niupela minista blong Health.
Em i bin wanpela laboratory technician bifo long Raratonga hospaital.
Peri Pere i bin winim sia blongem log Parliament long lastpela election, tupela yiar igo pinis.
Appointment blong Mr.
Pere igo long Cabinet, i kamap bihaenim tingting blong Praim minista long rausim Deputy Praim minista Norman George.
Cook Islands Praim Minista, Doctor Terepai Maoate i tok tru em i bin rausim Mr.
George, tasol coalition namel long pati blongem, the democratic Alliance na New Allance blong Mr.
George i stap strong yet.
Deputy oa namba-tu chairman blong Democratic alliance, Joe Caffery i tok nau i luk olsem despela tupela pati nau bai i bung na kamap wanpela pati tasol nau.
Ethnic Albanian na Macedonia laen blong holim ol peace toktok i kamapim pinis wanpela peace agreement em bai oli sainim long Mande.
Oli kamap wantaem despela agreement blong pinisim sikispela mun long long ol pait em oli wok long kamapim igo long Albanian em, oli lukim olsem i ken nap long kirapim niupela war ken long Balkan region.
Macdonia party laen, em Praim minista Ljubco Georgievski igo pas longen i bin wok-out long ol toktok.
VMRO party i bin pul-aut long ol toktok, bihaen long tenpela Macedonia soldia i bin indai long ol ethnic Albaanian pait em i bin kamap long West blong Skopje.
Despela i bin bikpela pait tru ol rebel i bin kamapim na kilim pipal longen, stat long oli bin stat usim gan na ol samting blong pait.
Skopje igo long Tetovo city.
Insaet long ol despela pait, tenpela soldia i bin indai, na despela nau i bin statim bikpela pait wantaem ol gavman soldia.
Niusman Mark Bowling i ripot olsem Presiden ibin mekim dispela long traim na stretim planti heve bilong Indonesia, wantaim ol heve bilong ekonomi na ol trabel bilong independens i kamap long sampela hap bilong kantri.
Ekonomik na Finans Ministri.
Bipo, ol koros na narakain tingting insait long Kebinet ibin daunim olpela Presiden Abdurrahman Wahid, we ol ibin rausim planti minista oa ol minista yet ibin risain, taim Wahid ibin holim paua inap long 21 mun.
Chief Ombudsman blong Papua New Guinea i sutim tok long Gavman, bihainim ol tokwin olsem, em i laik senisim ol loa blong karamapim ol man husat i bin bagarapim moni blong kantri -- ol public funds.
Richard Dinnen i ripot olsem Ombudsman i tok tingting blong Gavman long wokim sampela senis long ol loa blong poker machine i blong halvim tasol ol gavman memba blong paliment bai oli noken kotim ol.
PNG Chief Ombudsman Ila Geno i tok ol senis oli wokim long Gaming Act na oli oraitim long Paliment dispela wik, oli makim hait-pasin blong traim na mekim dispela loa i oraitim pasin blong sampela gavman memba husat oli ting i bin mekim rong long wok blong ol, na oli brukim loa.
Gavman i bin muvim mosen long paliment olsem hap long wok blong en long traim pasim poker machine bisnis long kantri.
Tasol wanpela toktok insait long loa em oli senisim, i tok olsem olgeta moni oli peim igo Gaming Control Board na ol moni Gaming Board i peim, i stret aninit long loa.
Dispela Board i save lukautim ol takis i kam long gaming, na planti toktok i kamap olsem ating planti politisen i usim karangi pinis ol moni long dispela fan.
Ombudsman Commission i givim pinis nem blong faifpela pipol long prosekuta bihainim ol dispela tokwin, na namel long ol i gat wanpela gavman minista.
Ombudsman Geno i tok dispela loa i wanpela paul pasin blong traim na halvim ol dispela pipol i bin wokim rong long abrisim kot, na em i tok, em bai noken win.
Praim Minista Mekere Morauta i tok em i kirap nogut long dispela toktok blong Ombudsmans comment.
Ripot i tok polis long Fiji i wok long galasim gut Australian konman Peter Foster, husat oli bin kotim bipo.
Oli galasim wok blong em pastaim long eleksen em bai kamap long dispela mun.
Foster, krismas blong em 37, i bin givim moni blong halvim ol wok blong rausim nupela pati blong deputy praim minista Tupeni Baba, oli kolim New Labour Unity Party.
Fiji Times niuspepa i ripot olsem polis i wok long galasim ol ripot olsem, Foster i wok long halvim na i givim moa long 150-tausen Australian dola blong halvim ol eleksen kempein.
Foster nau i save stap long wanpela top holide ples long Fiji, bihain long oli bin lusim em long kalabus long Britain long yar igo pinis.
Mr Baba i tok, i kam inap tede, em ino bin save olsem Foster i gat criminal record.
Praim Minista blong Papua New guinea, Sir Mekere Morauta, i tok em bai i pusim ol toktok long oli mas gohet long investigesin wok blong gavman long kisim igo long kot husat ol laen oa man i bin kilim indai, Premier bifo blong Bougainville, em oli sutim indai long gan long 1996.
Richard Dinnen i ripot olsem wanpela international jurist i bin holim investigesin na finding oa ripot blongem, i bin givim pinis long indai blong premier, tasol oli NO kisim yet ol pipal i bin kilim Bougainville Premier bai oli kamap long kot.
Oli bin sutim indai Theordore Miriung long gan, taim em i bin wok long sindaon kaikai wantaem famli blongem long haus long ples blong meri blongem long Kapana vilis long south-west Bougainville long mun October, 1996.
Wanpela Independent inquiry, em Sri Lankan judge, Suntheralingam i bin holim, i bin painim olsem, ol PNG soldia oa militia em oli sapotim Defence force, i bin wokim despela kiling oa i bin lukim na save long despela killing blong Premier Theordore Miriung.
Bihan long klostu faivpela yiar igo pinis, nogat wanpela samting oli mekim yet long despela ripot blong Justice Suntheralingam, na PNG polis ino sasim wanpela man yet long despela kiling.
Blong bekim wanpela question long Parliament, Praim Minista, Sir Mekere Morauta i bin tok em ino bin save olsem despela ripot i stap pinis tasol em bai i painim na salim igo long polis long wok longen nau.
Ol question em oli bin askim bifo lonf Parliament long kilim indai blong Premier Miriung, i bin wok long soim oa kisim kain bekim oa answer olsem polis i no bin pinisim yet ol investigesn wok blong ol.
Solomon Islands gavman i mas painimaut gut long dispela ACC AMCO Consortium, long wanem ol kain wok em i mekim, i karamapim ol bikpela moni.
Mr Hou i tok olsem, ol dispela kain agrimen inap long kamapim ol bikpela heve na putim Solomon Islands insait long wanpela kain heve, we wanpela lain kampani i kontrolim olgeta bisnis long kantri na bai inoken kisim mekim-save sapos ol i wokim rong.
Pacnews agensi i ripot olsem, dispela gavana bilong benk ibin tok, em ino egensim ol ovasis bisnis i laik putim moni igo insait long kantri, tasol em i tok olsem, ol ovasis investa na bisnis kampani i mas bihainim gutpela na stretpela pasin bilong ronim ol bisnis, sapos ol i laik halivim gut kantri.
Australia, Germany na America long go long Afghanistan, tasol em ino bin tokaut long wanem taim bai ol inap lukim na toktok wantaim ol dispela pipol.
Australia, foapela bilong Germany na tupela bilong America.
Kabul, stat long wiken ikam inap nau, bihain long ol ibin sutim tok long ol na 16 pipol bilong Afghanistan, long ol i autim ol toktok bilong Kristen bilip long ol pipol long hap.
Ol diplomat na United nations i wok long toktok wantaem ol Taliban long Afhanistan long lusim igo fri ol foreign aid woka blong U-N, em oli kalabusim ol na oli wok long investigatim ol tokwin long ol olsem oli bin wok long preachim christian bilif igo long Mulsim pipal long Afghanistan.
Ol diplimat blong ol embassy blong America, Germany na Australia long Pakistan, bai igo kamap long Kabul tumora blong askim long oli mas lusim igo fri ol wokman meri blong Shelter Now International em oli wok long holim kalabus long Aghnaistan.
Sunde yet oli bin holim kalabus ol, namel long ol, em ol Australian Peter Bunch na Diana Thomas, tupela American meri na foapela German.
Wanpela West Papua indipendens grup i tok tingting blong Nauru Gavman long tambu long West Papua deligesin longnoken go long Pacific Islands Forum long wik bihain, i samting blong sore.
Mausman blong Papua Council Presidium, Franzalbert Joku, i tok lain blong em i save gut tru na i luksave long ol kain kain intanesanel politik, na oli save pinis long wanem samting bai kamap.
Mr Joku i tok Presidium i hope tingting blong Nauru makim tingting olgeta 16 Forum memba kantri, na ino tingting tasol blong liklik lain husat i wari moa long ol yet wanwan na ino long olgeta.
AMA i tok, wanpela aidia tu blong em em long putim wanpela sip bai oli kolim ship of death em i laik bai i anga long intanesanel solwara arasait long Australia.
Tasol Dr Nitschke i sanap strong long dispela tingting blong em, em i bin kamaut pastaim long wanpela magajin blong America.
Em i tok sapos wanpela yangpela man oa meri i redi pinis long vot na go long woa, em i redi pinis tu long kilim em yet.
Polis i tok ol ibin kisim wanpela pas ikam long sista blong Tommy, naim blong en Tutut long em bai igo long polis sapos polis i lukautim em long trabol ino ken kamap long em.
Polis i wok long toktok long wantaim tu sister blong em Tutut.
Ol i sutim tok long Tommy long em ibin tilim 10-tausen dola long tupela man long sutim Jas.
Polis tu i makim Tommy long stap insait long ol bom pairap insait long Jakarta insait long dispela ol mun i pinis.
Australia High Commissioner long Pakistan, Howard Brown, i bin mekim toktok long soim bikpela bilif blongem bai oli lusim igo fri tupela Australia aid woka, husat oli wok long holim kalabus tupela long Afghanistan bihaenim tokwin olsem oli bin wok long preachim christian bilif igo long pipal.
Ambassador i tok em i hope bai ol Taliban Islamic militia bai i lusim igo fri tupela Australia ia, Peter Bunch na Dianna Thomas, taim em i bin go long Kabul.
Taliab loa long promotim bilif blong narapela sios we loa i tok lotu Muslim tasol em oli mas pomotim long kantri.
Taliban police i tok oli bn painim planti tausan computer disks na sampela bu Bible em oli bin usim long inssionar wok.
30) i bin mekim tok-promis long wok blong ol long Presidential palace long Jakarta.
Taim em i bin wok long toktok long swearing-in seremoni, President i bin tok long ol memba long Cabinet blongem, long wok hat na stretim ol heve blong economy na security blong Indonesia.
Megawati, pikinini meri blong namba-wan President blong Indonesia, President Sukarno, i bin appeal tu long 210-million pipal blong kantri long givim sapot long tim blongem.
President i bin tokaut long despela niupela cabinet asde, klostu tupela wik bihaen long Mgawati i bin kamap namba- fifth President blong Indonesia.
Cabinet, i gat longen ol top pipal blong wok, olsem ol professional na ino ol politician, na planti pipal na kantri long wol i tok hamamas longen, long wanem em i mix gut oa balance long ol mansave na ol political pati blong ol.
Ol i makim ken Praim Minista blong Japan, Junichiro Koizumi i makim ken lida blong Liberal Democratic Pati, pati em i stap long gaman nao.
Niusman Mark Simkin i ripot kam olsem dispela tingting blong sapot i min olsem em bai holim dispela bikpela wok long narapela tupela yar.
Praim Minista nao i rereim 2002 baset na i luk olsem em bai ino kisim planti sapot long traim kamapim ol sanis.
Israel ibin bomim ol ofis blong Palestinian Sekuriti Service insait long Ramalla taun long West Bank long bekim wanpela bom-pairap long asde.
Nao, oli wok long muvim planti tausen ol soldia igo klostu long ol hap em ol i bosim klostu long boda.
Palestine insait long East Jerusalem.
Jerusalem we em ibin kilim dai 18 pipol na mo long 100 i kisim bagarap.
Oli bin kisim bai Nadi ples balus i sindaon longen, wan-handret-na-faivpela-ten kilomita long west blong capital Suva.
Despela settlement oa compensesin-pei, prais blongen i moa long wan-million dola na li peim, tupela wik pastaem tasol long stat blong pipal i vot long bikpela election blong kantri.
Em namba-wan electon long kamap bihaen long ku em i bin kamap long yiar igo pinis.
Ol Nius laen i tok long despela compensesin-pei olsem bikpela tru gavman i peim igo long wanpela laen blong graon.
Palau, wanpela Micronesia Island, i bin putim pinis tambu long ol Sri Lankan na India pipal long noken go insaet long graon blongen, long wanem em i tok kros na trabal i save kamap namel long ol na ol local pipal blongen.
Phlipine pipal i stap namel long 17-tausan pipal population blongen.
Gavman i bin kamapim despela tambu, na tok em i kisim pinis planti ol tok kros i kam long pipal long ol Sri lanka na Indan pipal long Palau.
Em i tok em i gat kros long lotu, planti moa ol Palau pipal i bihaenim Roman kaolitk Sios na bikpela namba blong ol pipal i save kamap niupela blong sindaon long palau em ol Muslim.
Oli no save gut hamas Indian na Sri lanka pipal i stap pinis long Palau, na long dispela taim no bin gat ripot i kamap long sapos em i gat pait i kamap bihanim ol kros.
Niuspepa blong Samoa oli kolim, Observer, i tok sori pinis long Chief Justice na ol Jas, bihain long em i wanpela pas i bin kamap long en em i tok, Supreme Court ino mekim gut wok blong en bihainim loa.
Praim Minista i bin toktok halvim em long kot.
Mrs Heather-Latu i tok ol jas i nonap toktok blong halvim ol yet taim ol man i tromoi ol kain toktok agensim ol.
Samoa Observer i tok, em i tru dispela pas i bin rong, em i bin bagarapim nem blong kot, na tu, i bin go agensim kot.
America i tokim ol aid woka blongen husat i wok long sotpela taim long Indonesia, long kirap lusim kantri na go long Singapore long wanem ol Muslim grup husat ino save laikim ol narapela lotu, i tok bai oli paitim ol.
Ol niusman i tok dispela tingting blong America bai mekim Australia i wari long sekuriti, pastaim tasol long taim Praim Minista John Howard i go long Jakarta tumora apinun.
Wanpela toksave pas oli salim igo long ol aid ejensi em American gavman i save givim moni long ol, i tok olsem American Ambassador long Jakarta, Bob Gelbard, i laik bai oli larim pastaim ol kain wok ol American i save mekim long sotpela taim tasol insait long Indonesia.
America insait long Indonesia, moa yet ol haus samting blong American gavman na ol American turis.
Dipatment i tok, moa beta ol American insait long Indonesia i noken raun na soim pes tumas, noken bihainim wanpela rot oltaim igo long wok na kam bek long wok, na galasim gut ol pas na bokis samting i kam long post ofis.
Insait long rugby union.
Australia i bin win All Blacks na i holim yet Bledisloe Cup.
Australia nau i go sidaun long top blong Tri Nations table, na em i raitim histori taim em i winim All Blacks 23-15 long Dunedin.
Matthew Burke blong Australia i bin halvim Australia long win.
Australia i win.
Tasol oli nap tasol long salim em ikam long Australia city blong Brisbane we balus kampani i tok oli stretim nau dispela trabel.
Air Nauru i tok dispela jet nau bai mekim sampela moa ron long wiken na em bai nap statim gut olgeta ron blong em long tumoro nait.
Federal gavaman sapos emi winim eleksen.
Tracy Grady ibin ripot olsem Mr.
Beazley ibin bikpela spika long konfrens blong Tasmania Australia Labor pati konfrens long Hobart.
Beazley ibin tokim konfrens olsem Austalia iwok long bungim ol heve long ol koros namel long tupela level blong gavaman.
Australia polis ibin toktok wantaim wanwok blong ol long New Zealand long dispela man long dispela yar na oli bin arrestim em long Rotorua long 26 de blong June.
Ol Australian grup husat i save galasim prais na ol kain sevis long kantri, i wok long askim Telstra long tokaut klia long ol nupela prais ken blong telepon.
Niusmeri Jo Mazzocchi i ripot olsem, lain husat i save wuas long prais blong ol samting na ol kain sevis long Australia, em long Australian Competition and Consumer Commission, i tok dispela em i nambatri taim we Telstra i apim ol prais blong en stat long mun Mas ikam nau.
40 moa long wanwan mun blong rentim telepon lain, taim sampela bisnis bai peim tu dola moa long wanwan mun.
Insait long Islamabad, kapital blong Pakistan, ol diplomet i paul nogut tru long pasin blong Afghanistan na oli NO klia tumas sapos ol bai kisim yet visa blong go lukim ol aid woka em oli kalabus i stap, oa nogat.
Namel long ol dispela aid woka i gat tupela Australian, tupela American na foapela German, na oli kalabusim ol long wanem oli bin wok long tokaut long Christian bilip insait long Afghanistan em i wanpela strongpela Muslim kantri.
Ol Taliban diplomet insait long Pakistan i tok ol bai givim ol Western diplomet visa tede, tasol i nogat wanpela ofisal i stap long Taliban embesi long Islamabad.
Oli bin tokim ol American diplomet long go tasol long Taliban embesi, tasol taim oli kamap long hap oli painim ples i gat taraipela lok, na ol sekuriti i bin rausim ol.
Ron blong United Nations balus igo long Afghanistan kapital Kabul bai lusim Islamabad tumora long moning, na oli hope ol Australian, German na American diplomet bai ken kalap long dispela balus.
Palestine i kamapim bikpela pait igo bek long Israel.
Polis blong Israel ibin igo insait long ol offis blong lain Palestine Liberation Organisation bihain long Palestine man ibin pairapim dispela bom na kilim em yet na arapela 15-pipol insait long wanpela ples kaikai long West Jerusalem.
Israel ibin kamapim long West Bank na Gazza Strip.
America tu ibin korosim Israel long igo insait na kisim dispela hed-kota blong PLO long Jerusalem na West Bank na ibin tok dispela reid inap kamapim moa trabel na koros wantaim Palestine.
Wanpela militan grup em oli no save gut long en.
Islam pasin blong dress.
Singapore i tok, wanpela ripot long Lateline progrem long ABC televisen, olsem em i bin rikrutim wanpela spai long Australia, INO tru.
South East Asia niusman Geoff Thompson i ripot olsem, Singapore Foren Ministri i sutim tok long dispela ripot long Lateline na tok, em i nogat as blong en.
Long wik i pins ABC Lateline progrem i bin brodkas long wanpela tokwin olsem, ating Singpore i bin rikrutim wanpela spai ikam long top secret Defence Signals Directorate, tupela-ten yar igo pinis.
Stat long taim dispela ripot i kam aut long progrem, ol gaman minista blong Singapore ino laik toktok taim ol niusman i askim ol long toktok long dispela samting.
Tasol nau, wanpela liklik ofisal toksave i kam pinis long Singapore Foren Ministri.
Em i tok, dispela ripot long ABC Lateline progrem, i nogat gutpela as tru.
Ol Gavman minista blong Singapore ino save laik toktok tumas wantaim ol niusman.
Oli save laik givim bekim-tok blong ol tasol long pepa, na taim oli sidaun wantaim ol niusman, ol bai mas redi gut na tokaut stret long samting oli kam long en na maski long planti askim ken.
Ripot i kam i tok olsem ol Otoroti i wok long redi blong rausim eitpela aid woka blong narapela kantri long Afghanistan, husat oli bin holim kalabus ol long wanem oli tok oli bin wok long preachim christian bilif igo long pipal blong despela Muslim kantri.
Jonmahthan Harley i ripot olsem namba-wan toktok long plan blong rausim ol despela aid woka long kantri, i bin kamap long official niuspepa blong Taliban Militia, laen husati lukautim Gavman blong dispela kantri long dispela taim.
Despela Taliban daily Shariat niuspepa i ripot olsem despela eitpela aid woka blong ol narapela kantri, tupela long ol, Dianna Thomas na Peter Buch oli blong Australia.
Tasol oli no klia gut bai oli lusim ol igo fri long wanem taim.
Wanpela-ten-skis Afghan woka wantaem Shelter Now organisation, em oli gat ofis long germany, bai i kamap long kot yet aninit lgong Islamic Sharia law.
Oli wok long facim yet death penalty.
Israel i klosim daon pinis Palestinian telecoms centre, em i stap arasaet long east blong Jerusalem.
Israel polis i bin rausim samting olsem wanpela-ten-faiv wokman meri na pasim pinis building.
Israel i bin kisim na lukautim ol Palestinian building, blong bekim bomblast em wanpela Palestinian i bin karim na pairapim na dai longen wantaem ol iaslaei long city long dispela wik.
Wanpela-ten-sikis pipal olgeta i bin dai longen.
Pastaem long despela, Israel i bin kisim na lukautim unofficial Palestinian headquarta long Jerusalem, Orient- House.
Em i tok Israel bai i stap lukautim Orinet House aninit long soverignty na loa blong Israel.
Oli tok oli kisim na lukautim despela Orinet House blong stopim ol tPalestinian authority long noken mekim ol kain terrorist pasin.
P-L-O lida Yasser Arafat i askim pinis ol lida long wol, long strongim ol toktok long Israel long em i mas givim bek despela haus igo long ol.
Israel long em i kisim despela Orient house.
Long dispela taim,.
Palestinian Security forces i hollim kalabus pinis sikispela pipal em oli ting oli bin planim despela bomblast em i bin kamap long city.
169 pipol insait long Nias Island long Indonesia we tais-wara ibin kamap bikpela bagarap 12-de igo pinis na kilim pinis 108 pipol.
Ol gaman ofisa i tok ren na win nau i wok long isi isi na ol i ting wok blong painim ol pipol bai mo beta.
Planti pipol blong Nias Island ibin silip taim strongpela win na ren i hamarim dispela ailan i stap saut blong kantri.
Dispela raun win tu ibin bagarapim mo long 500 ol haus.
Planti hundret ol pipol nau istap insait long ol skul na sios na ol lokal gaman ofisa i wok long lukautim ol wantaim ol kaikai.
Planti hundret mo pipol istap wantaim ol arapela femili insait long ol hap em win na ren ino kamap long ol.
Eitpela-ten Australia soldia i bin stap insaet long despela pait, we ol birua blong ol i bin hait long nait-taim na kamapim pait igo long ol long wanpela Rubber palntesin long LongTan long North Vietnam.
34) i bin kisim bagarap.
Australia taskforce long Vietnam, i bin tokim bung oa reception long Gavman House, long importance blong despela anniversary.
Ol laen blong halivim long Northern thailand i wok long hat-wok long painim sampela moa pipal ino dai yet namel long ol pipia em taiswara na landslide i karim.
Samting olsem namel long foapela-ten-sikis pipal i dai pinis na samting olsem sevenpela-ten-nain i wok long lus yet.
Ol laen blong givim halivim na ol soldia i wok long lukluk yret long ol graon mamlaum na hap hap blong ol samting i bruk na bagarap na long nothern Phetchabun province we taiwara i bin harim sevenpela vilis.
Gavman blong Thailand i tok-promis pinis long givim compensesin long husat pipal em taiwara i banisim ol insaet.
Sichuan bai i karim ol liklik long ol despela mun i kam.
Giant Panda Breeding Technology Komiti blong chaina, i tok 50-percent long ol baby-pandas, ating bai ol twin.
Em i tok bai klostu bai namel long 23 na 20 ol niupela memba long panda famili.
Bos blong naval fos blong Russia tu ibin stap insait long dispela bung.
Long wankain taim tu, ol wok blong pulim submarine tambolo tru long bik-si i wok long igo het iet.
Indonesia, ibin kamapim ol pait na wokim bikpela trabel.
Megawati, bihain long ol ibin makim em olsem Presiden long Julai 23, na em ibin toktok tu wantaim ol arapela sinia memba bilong Indonesia palamen.
Mr Howard itok, ol toktok bilong em wantaim Megawati ibin sut stret long ol mak na heve i stap nau, na ol samting i kamap long dispela miting bai halivim long strongim na kamapim gut wok-pren namel long Australia na Indonesia.
Dispela tupela lida ibin toktok long hau Australia iken halivim Indonesia long stretim ol heve bilong en long ekonomi, na ol ibin galasim tu ol sekuriti-heve long Aceh na West Papua provins we ol independens lain i wok long pait long sanap ol yet.
Ol ibin toktok tu long heve bilong ol refugi bilong East Timor, em ol i stap yet long Indonesia West Timor, bihain long ol ibin ronawei long ol peles bilong ol long taim bilong trabel.
New Zealand ibin protes-egensim wanpela disisen bilong ol atoreti bilong Nauru long tambuim ol memba bilong independens muvmen bilong West Papua long Indonesia long noken stap long miting bilong dispela yar bilong South Pacific Forum.
Praim Minista bilong New Zealand Helen Clark i tok, dispela disisen bilong Nauru ino bihainim kain pasin bilong ol pipol na kantri bilong Pacific.
AFP, long noken go tu long dispela miting.
Foran Minista bilong New Zealand Phil Goff ibin salim wanpela pas igo long Nauru na askim long ol i senisim tingting bilong ol long tambuim dispela niusman long miting bilong Forum.
6-million dola i bin lus.
Gaming Control Board.
Ol niupela loa bai karamapim poky masin, igo bek long taim Gavman blong Morauta i bin kamap long ronim kantri long mun Julai 1999.
Tasol, Katolik na Anglican Sios, chief Ombudsman tu, public prosecutor na Opposition Lida, Bill Skate, i wok long tok, ol despela niupela loa bai lukautim na banisim gut ol MP, na ol bureaucrat oa wokman blong gavman, bai polis na kot inoken holim ol, long ol moni blong board em oli bin stilim wanpela yiar igo pinis.
Tasol, long ol advertisement em gavman i baem long kamap long niuspepa tede, Sir Mekere i tok nogat wanpela husat i bin askim long peiment long despela moni blong usim nating-nating bai hait long han blong polis na kot.
Ol pipal i bin bihaenim loa long askim long moni i kam long Gaming Board, oli noken wari long ol long wanem oli bin wokim long stret-pasin.
Solomon Islands igat nupela deputi Praim Minista nau, bihain long ol ibin rausim Allan Kemakeza long dispela wok.
Minista bilong National Unity, Peace na Reconciliation.
Allan Kemakeza ibin lukautim na peim-aut ol dispela kompensesen moni.
Ol benk bilong Taiwan ibin givim ol dinau-moni em inap long 50-Million Australian Dola igo long Solomon Islands long mun igo pinis, long wanem gavman i sot tru long moni.
Em i tok, ol ibin painimaut olsem dispela minista ibin kisim kolostu 300-tausen Australian Dola bilong em yet.
United Nations i ofa long halvim Indonesia i kirapim wanpela wok-painim blong painim aut gut hau intanesanel peacekeepers i bin kilim idai wanpela soldia blong en long boda namel long East na West Timor.
Long wik i pinis, investigesin blong United Nastions i bin kliarim nem blong ol New Zealand soldia long dispela trabal na tok, oli no bin rong long sutim em.
Dispela i mekim Indonesia i belhat long wanem em i ting, bai gutpela moa sapos oli bin askim em long joinim investigesin.
Nau, United Nations Transitional Authority long East Timor i givim wanpela tingting pinis long Indonesia Foren Ministri olsem, oli ken kirapim wanpela grup blong galasim gut ken dispela trabal.
Em i tok komiti bai wok hat long kamap wantaim wanpela tingting em tupela sait wantaim bai hamamas long en, na tu em bai halvim tupela sait long wanbel long ol wei blong pasim kain trabal olsem long kamap ken bihain.
Investigesin blong United Nations i bin painim aut olsem, dispela soldia blong Indonesia, husat i bin wanpela sajent, ino bin bilas long unifom, tasol em i bin karim sevis raifol na i raun long boda, agensim oda blong ol lida blong en.
Olsem na ol peacekeepers i bin rait long sutim em.
TextPraim Minista blong Australia, John Howard, i tok ol belkros namel long Australia na Indonesia long wanem samting i bin kamap long East Timor, nau i stap baksait long tupela kantri.
Mr Howard i tokim wanpela bung blong Liberal Party long Sydney olsem, wokbung namel long tupela kantri nau i bungim gutpela taim.
Australia Praim Minista i tok, gavman blong em i bin kamapim tingting long go insait long East Timor bihainim bilip blong en yet, na nau, dispela tingting i winim respekt namel long ol narapela kantri long wol.
Tasol, em i tok Australia nau i muv i gohet lusim dispela trabal.
Em i tok gavman ino surik bek long dispela wok long East Timor na em ino tok sori long en, nogat.
TextHetman bilong Australia ami, Lieutenant General Peter Cosgrove i tok, em bai kisim moa long wanpela yar pastaim long difens fos bilong East Timor i rere long mekim olgeta wok bilong en yet.
Igat 600 ol soljia insait long East Timor Defence fos, na i gat plen bilong trenim oa skulim ol soljia na givim ol ol kain samting bilong difens, bilong rerem ol stret long taim oli tokaut long ful indipnedens long yar bihain.
Tasol, General Cosgrove i tok, ol Australia peacekeeper bai mas stap yet insait long East Timor inap long sampela yar yet, na em i tok ol soljia bilong East Timor i laikim moa taim na save yet.
Dr Robin Mitchell blong Fiji long kisim ples blong en long World Anti-Doping Agency.
Mr Rogge i lusim dispela wok long em i laik givim mo taim long Presidency wok.
Dr Mitchell, husait tu i General Secretary blong Oceania National Olympic Committee i bilip olsem dispela nupela wok bai halvim tru rijon.
TextSecretary General blong Pacific Islands Forum, Noel Levi, i salim strongpela toktok igo long ol ailan kantri na askim ol long noken larim ol belkros namel long Taiwan na China i brukim ol wok bung long Pacific.
Em i tok olsem taim em i opim miting blong ol sinia ofisal long Nauru.
Miting blong ol sinia ofisal bai kisim tupela de, na em i go pas miting blong ol Forum lida.
Sean Dorney i ripot olsem, Taiwan na China i save kamapim planti wok blong winim lewa blong ol liklik ailan kantri long Pacific.
5-million American dola grant blong en.
Solomon Islands i sanap tu long sait blong Taiwan taim planti narapela ailan kantri i luksave long China na sapotim one China policy blong en.
Long toktok blong em, Noel Levi ino kolim stret Taiwan na China, tasol em i toktok long ol pait-kros long politik namel long sampela strongpela kantri long rijen.
Em i tok dispela ol pait-kros i ken bagarapim ol wokbung namel long ol Forum kantri long sait blong China na ol kantri long sait blong Taiwan.
Em i tok i kam inap nau, Forum i bin nap long abrisim ol dispela kros namel long China na taiwan na ino yet bagarap wokbung namel long ol, na em i askim ol sinia polisi ofisal blong ol dispela kantri, long gohet long gutpela wokbung blong ol na luksave long wanpela narapela.
TextKamap blong sik Malaria long West Sumatra Provins blong Indonesia ibin kilim dai pinis foapela ten pipol stat long mun March na kamapim sik long sampela hundret pipol.
Narapela 3-hundret-na sikispela-ten nain nau iwok long kisim marasin bihain long kamap blong dispela sik long Pasaman distrik.
Em i tok helt offis nau iwok long karim aut ol wok blong bamim ol marasin igo long ol haus long Pasaman wantaim tu bringim planti ol medikel sevis na ol kain toksave long wei blong stopim dispela sik long noken igo bikpela.
Jakarta Post nius-pepa ibin tok narapela kamap blong dispela sik malaria long Sentrel Java distrik blong Magelang ibin givim sik long narapela 140 pipol long namba wan hap blong dispela yar.
Mounden blong Merapi Volkeno.
Lokel Helt offis ibin salim ol wokman na meri blong em long igo painim aut kamap blong dispela sik i bikpela olsem wanem tru.
Dispela ripot ino bin tok klia sapos igat sampela pipol i dai long Magelang.
TextI luk olsem gavman bilong Nauru bai putim strongpela mak long ol pipol bilong bigtaun long wanem taim ol mas usim na i noken usim pawa.
Dispela long wanem gavman i laik lukim olsem pawa i noken bagarap taim Pacific Isalnd Forum i holim miting long hap.
Tasol niusman bilong mipela itok- oli bilip strong olsem wanpela thanker bai igo sua long Nauru tumora, i karim ol fuel i kam long Marshall Isaland.
New Zealand i autim toktok koros blong en igo long wanpela tingting blong Nauru Gaman long pasim ol memba blong West Papua Indipendens movement long stap insait long miting blong South Pacific Forum.
Nauru long las wik i tok em i pasim ol longwanem ol i usim dispela miting long strongim singaut blong ol long Indonesia i mas givim ol indipendens.
New Gaman tu i raitim pas igo long Nauru long wei em i pasim wanpela niusman blong AFP nius-agensi blong France.
TextTonga Human Rights na Democracy Movement i tok em ino hamamas tumas long gavman, long wanem em i rausim aplikesin blong en bai oli rejista long en aninit long loa oli kolim - Incorporated Societies Act.
Wanpela mausman lbong muvmen i tok, tingting blong gavman i go agensim ol gutpela senis nau i kamap pinis long kingdom, em Praim Minista, Prins Ulukalala Lavaka Ata i bin kamapim, taim em i kisim wok blong Praim Minista long yar igo pinis.
Ripot i tok olsem, Tonga Democracy Movement i bin putim aplikesin blong en long mun Novemba.
Mausman i tok, i tru tingting blong Kebinet ino kilim oposisen sait olgeta, tasol em i mekim wok blong en i hat.
TextWanpela referendum em oli bin holim long Southern Philippines blong traim long stretim wanpela loa em bai traim long givim muslim independent insait long klostu bikpela namba blong ol pipol blong en em ol kristian.
Dispela hap blong muslim Mindanao em oli tingting long kisim moa pawa long lukautim ol yet, ibin traim long bringim ikam insait wantaim narapela 15 ol provins na city na i karamapim samting olsem 68-tausen skare kilomita.
Ol eria em dispela referendum bai kamap long en i karamapim Western Mindanao na western island blong Palawan.
Islamic Liberation Front, na ol toktok oli ting long igo hed long wik bihain.
Em tu bai iken kisim halivim ikam long national gavaman.
TextWanpela study oa wok-painim i tok, wok blong stretim ol heve em phosphate mining i bin kamapim long Nauru, bai kostim samting olsem 300-milian Australian dola.
Dispela corporation i tok ful ripot long wok-painim blong en bai kam aut long pinis blong dispela yar.
Nauru Phosphate Corporation i tok, oli nap yet long digim phosphate long ailan inap long narapela 15 yar.
Tasol, long ol dispela yar igo pinis, mak blong phosphate Nauru i save digim aut, i bin wok long go daun lusim tu milian tonnes ikam long 500-tausen tonnes long wanwan yar, na prais blong phosphate tu i go daun.
Interior Department blong America i tok orait orait pinis long givim 240-tausen Australian dola grant long Fainens Ministri blong Marshall Islands, blong halvim em i painim sampela treining blong sikispela yangpela wokman meri inap long tupela yar.
Ministri i wokim pinis wanpela progrem blong treinim tripela yangpela pipol husat nau tasol i greduet long kolis, bai oli ken go skulim save blong public finance na budgeting.
Dispela treining projek America i halvim, i pas tu wantaim wanpela tok orait blong Asian Development Bank long givim wanpela loun blong wanpela narapela fainens menijment progrem.
TextAustralia bai i hostim samting olsem 12pela artist i kam long South Pacific na Asia long Culutiral residency program.
Ol despela artist bai i kisim ples long tupela long ol arts body long Australia.
OL despela artist bai i soim of wok blong ol nau long yiar bihaen long Adelaide Festival.
Taim em i bin tokaut long despela program, Foreign minista, Alexander Downer, i tok as-tingting long despela em long promotim creative arts na culture long ol developing kantri.
Tru em bai i halivim tu ol artist, Mr.
Downer i tok despela program bai i building cultural tourism na exports i kam long South pacific, Southeast Asia na south Asia.
TextAustralia gavman i larim pastaem tingting blongen long askim World Trade Organsation long long givim ruling blongen long sapos America i ken rausim takis oa tariffs em i wok long putim long lamb blong Australia igo long America.
Jo Prichard i ripot olsem em i givim narapela tupela moa wik long america long oli holim ol toktok pastaem longen.
Ameica ino rausim yet despela kain takis long import blong Australia bihaen long em i bin lus long appeal blongen long World Trade Organisation long mun May.
NFF i tok tariffs i kostim pinis despela industry moa long 30-million dola stat long mun July, 1999.
Australia i tok em i ting bai gutpela sapos Solomon Islands long gohet long eleksen long mun Disemba.
Graeme Dobell i ripot olsem, Australia i hamamas liklik long sampela samting i kam aut long Solomon Islands em i soim olsem, ol bai NOKEN traim long surukim ken taim blong eleksen igo long narapela 12 mun.
Foren Minista blong Australia, Alexander Downer, i tok em i hamamas long tingting blong Solomon Islands Gavman long rausim ken wanpela bill em sapos i kamap loa, kantri bai surukim ken taim blong eleksen igo long 12 mun.
Mr Downer i tok Australia bai hamamas long lukim Solomon Islands i holim eleksen long Disemba, olsem konstitusen blong en i tok.
Em i tok eleksen bai halvim gut tru kantri long go bek long stability - oa gutpela sidaun nogat trabal - na bai strongim tu peace process.
Australia Foren Minista i tok Australia i welkam long tingting blong Sogavare Gavman long bihainim constitutional democracy.
Mr Downer i tok Australia bai givim wan-point-sikis milian dola blong halvim Solomons i holim dispela eleksen long taim oli makim pinis.
Biktaun blong Samoa, Apia, i wok long bungim bikpela sot long wara.
Sampela hap blong siti i kisim liklik tru.
Kantri nau i stap long drai taim na Samoa Water Authority i askim pipol long go isi long usim wara na i noken westim nating.
Em i tok-lukaut tu olsem sapos em ino tok-lukaut long pipol ol arapela hap blong Apia bai bungim tu bikpela heve.
Ren long wik i pinis ino bin bringim inap wara.
Commonwealth Secretary-General Don McKinnon i bin mekim wanpela wokabaut igo long Brisbane siti long Australia blong lukluk long ol wok rere blong Commonwealth Heads of Government miting long mun Oktoba.
Mr McKinnon i tok ol pipol igo pas long rereim CHOGM i rere tu long bungim wanem samting bai kamap long sait blong sekuriti.
Fiji gavman bai gohet long givim ol fama eid moni, maski.
TextFiji caretaker gavman i stretim tingting pinis long gohet long givim halvim-moni long ol asples fama, maski wanpela wok i kirap pinis blong galasim ol tokwin olsem, planti i save usim karangi dispela moni.
Niusmeri Ofa Kaukimoce i ripot olsem, oli bin pasim dispela progrem long wik i pinis taim Fainens Ministri i bin tok orait long galasim gut ol tokwin long paul pasin.
Ofa i tok Cabinet i tingting olsem moa beta oli gohet long dispela progrem long wanem Ministri blong Agrikalsa i bin wok long kamapim sampela gutpela samting long en.
Cabinet i ting tu olsem, oli mas kirapim wanpela committee of inquiryblong galasim ol tokwin olsem, sampela sinia ofisal blong ministri i wok long paulim ol dispela moni.
Wanpela toktok i kam long Agriculture Minister i tok, oli lusim pinis 6-point-3-milian Australian dola insait tasol long nambawan wik blong dispela mun.
Polis long Fiji i wok long askim tupela man bihain long oli painim sampela bom insait long wanpela eria we pipol i gat ol haus blong silip, arasait long Suva.
Wanpela mausman blong polis i tok ol paia-man i painim ol dispela bom taim oli wok long traim kilim wanpela paia long wanpela haus.
Oli ting polis i bin go galasim tu wanpela haus long dispela eria yet na oli painim tu ol wankain bom.
Explosive tim blong ami i bin bungim wantaim ol dispela bom, na polis i wok long wetim toksave ikam long militari long en.
Tupela man husat polis i wok long askim tupela gut long ol dispela samting, nau i stap yet long rumgat.
Gaman blong Solomon Islands i tok aut nao olsem em bai ino tok orait long mo kompensesin askim i kam long ol pipol husait i bin kamapim ol trabol.
Dispela toktok i kmap taim Praim Minista long sikis-million Australian dola kompenseisin i kam long wanpela militant lida bipo, husait i sutim tok olsem wanpela musik rekoding i bin rabisim ol Guadalcanal pipol.
Praim Minista i tok gaman i laik lukim ol pipol husait i bin produsim rekod igo sanap long kot.
Tasol em i tok em bai ino baim kompensesin moni mo long ol bagarap em dispela singsing i bin kamapim namel long tupela lainwan-pisin insait long kantri.
Long stat blong dispela wik, em i bin pinisim namba tu praim minista blong kantri long wok, bihainim ol toktok olsem moni blong kompensesin i bin lus aninit long lukaut blong en.
Praim Minista bilong Japan, Junichiro Koizumi, i bin mekim bikpela tok-sori long ol pait em kantri bilong em ibin kamapim long taim bilong woa.
Wol Woa Tu.
Long Mande, Junichiro Koizumi i bin mekim wanpela lukluk-raun igo long Yasukuni Shrine, em ol i bin sanapim bilong hona-im ol soldia bilong Japan i bin dai long woa, na tu ol woa kriminal em ol ibin givim mekim-save long ol.
China na South Korea, tupela ibin bel-kaskas long dispela lukluk-raun bilong em, na ol i bin sutim tok long dispela Praim Minista bilong Japan long em i sapotim ol pait na pasin-nogut em militeri bilong Japan ibin kamapim bipo.
Wol Woa Tu, Mr Koizumi i bin mekim bikpela tok-sori long kain pasin na samting em kantri bilong em i bin mekim long taim bilong woa.
Em i tok, Japan i bin kamapim bikpela bagarap na givim bikpela pen long ol pipol insait long planti kantri, we planti long ol i stap long Asia.
TextOl diplomat blong Australia, Germany na America i holim pinis ol toktok wantaem ol Taliban Militia ofisal log Afghanistan blong traim na mekim ol taliban i lusim igo fri eitpela foreign Aid woka em oli wok long holim kalabus ol i stap, longwanem oli tok, oli bin wok long precahing christian bilif ifo lonf pipal.
Ol despela diplomat i bin kisim balus i kam long Pakistan blong go lukim ol despela aid woka tasol oli bin tokim ol long wet igo inap long oli pinisim pastaem ol investigesin.
Taliban Foreign minista, wakil Ahmed Mutawakel i tok bai oli givim ol pepa oa file blong ol despela kalabus igo long ol kot otoroti, baihan long oli pinisim pinis ol investigesen.
Kot bai i salim nau despela decision blongen igo long bikpela lida blong Taliban, Mullah Mohammad Omar blong givim ok na sainim.
Wanpela Professor blong Law blong Canada, husait i raun long Australia, i tok kantri i mas tok-sori long ol as-ples pipol blong dispela kantri pastaim long Australia i ken muv igo het olsem wanpela nesin.
Nathalie De Rosieres Royal Comission igo insait long ol lo blong rausim ol asples Indian pipol blong Canada, i tok Gaman i mas luk-save long ol heve blong bipo longem i wanpela bikpela samting.
Canada i bin gat wankain program olsem long Australia long 1870s igo nap long 1960s.
Insait long toktok blong en long wanpela bikpela kivung em i lukluk long Stolen Generations, wanpela samting long ol heve em i mekim igo nap em i luksave long ol rong na baim kompenseisin.
Bougainville Affairs Minista i wok long miting tede wantaim ol lida blong Bougainville, blong traim na daunim liklik wari blong ol long agriment blong pinisim trabal long ailan.
Ol Bougainville lida i wari long wanem, maski PNG Cabinet i bin wanbel long tingting bai wanpela agriment i mas kamap blong stretim trabal long Bougainville, em i bin tok ken olsem, ating ol bai senisim ken sampela samting long agriment.
Richard Dinnen i tok ol mausman blong Papua New Guinea na Bougainville i bin stretim dispela agriment long mun June, na em i gat ol tingting blong disarmament -- wok blong rausim ol samting blong pait, tingting blong givim ailan autonomous Gavman na tingting blong larim pipol i holim wanpela referendum blong skelim tingting blong ol long indipendens.
Sait blong Bougainville i bin ting dispela agriment i stret na i pinis nau, olsem na nau oli no hamamas long painim olsem PNG Cabinet i laikim sampela senis ken long agriment.
Bougainville bai wanbel long sampela liklik senis long agriment olsem bai em i gat gutpela sans long kamap tru.
Miting blong tede i kamap taim United Nations Security Council i askim tupela sait wantaim long hariap na stretim nau dispela agriment, we em i tok em i nambawan bikpela samting long ol wok blong kamapim kain peace em bai stap oltaim oltaim long Bougainville.
Papua New Guinea gavman i tok tripela namel long olgeta foapela-foapela pikinini long kantri ino save go long wanpela skul.
Minista blong Education, John Waiko, i tok namel long population blong kantri we em i 5.
900-tausen tasol i save go long skul.
Long Papua New Guinea, pipol i mas peim moni blong go skul, na ol sios i save givim 60-pesen long ol spes blong pikinini long go skul long praimeri skul igo nap long hai skul.
Papua New Guinea gavman bai katim bilong nau, bihain long em ino bin inap long kisim inap moni long ol takis.
Em i tok, dispela i min olsem ol bai sot long bikpela moni insait long baset, na bai ol i mas katim moni bilong sampela bikpela progrem oa wok, long larim baset i stap gut.
TextRipot i tok Singapore Airlines i redi nau long tokoraet long wanem condition New Zealand Gavman i laikim longem long kisim bikpela sia moa na takova long Air New Zealand.
Singapore Airlines i wok long traim long apim 25-percent sia blongen long Air new Zealand igo antap long 49-percent.
New Zealdn kontrol long despela flag carrier, tu long lukautim international landing right blongen, na long wok blongen long promotim tourisim long kantri.
New Zealand Praim Minista, helen Clark i tok gavman bai i mekim decision long despela long stat blong mun September.
Gavman blong Nauru ino bin nap long putim loa blong en agensim money laundering igo long paliment long oraitim, insait long taim em i bin makim.
Niusman Sean Dorney i ripot olsem fainensal eksen taskfos blong lain oli kolim oeCD -- em ol strongpela kantri i stap insait long en -- i makim Nauru olsem wanpela kantri long Pacific we dispela kriminal pasin oli kolim money laundering i save kamap long en.
Task fos blong oeCD i tok, moa beta oli mekimsave long Nauru sapos em ino taitim ol loa blong en agensim money laundering pastaim long pinis blong mun bihain.
President blong Nauru, Rene Harris, i bin ting ol bai oraitim loa agensim money laundering long paliment, pastaim long em i bungim ol narapela lida blong Pacific insait long namba-32 miting blong ol lida blong Forum em bai kamap long kantri blong em.
Dispela miting bai stat tumora, na ikam inap aste nait oli bin wok long traim yet long holim wnapela spesal paliment miting tede blong wokim dispela.
Nauru deligesin i bin tokim miting blong ol sinia forum ofisal tede long moning olsem, ol bai putim dispela loa igo long paliment stret long taim forum miting i pinis.
Sean Dorney i ripot olsem chief secretary blong Nauru i bin tok long despela issue olsem em bikpela heve na wari blong South pasifik.
Long wanpela function blong welkamim ol ofisal blong Pacific Island forum kantri, Nauru chief secretary, Mathew Batsiua, i tok wok ol narapela kantri i wok long gohet long mekim, bai i nap mekim ol Pacific pipal na ol lilklik ailan kantri blong ol i nap go aninit long solwara, long wanem solwara i wok long sulap, na em i ken karamapim ol.
Planti long ol pasifik ailan kantri i bilif olsem Howard gavman i wok logn isi tumas long toktok tingting blong America long sakim despela Kyoto protocol long greenhouse gases.
Batsiua i tok Pasifik i mas gohet long autim wari blongem long global warming na gohet long pait igo i nap ol kantri long wol i kisim gut warning na mekim sampela samting.
Difens Minista blong Australia, Peter Reith i kamap pinis long Nauru blong stap long miting blong ol Pacific Island Forum lida.
Mr Reith, husat igo sanap makim Australia Praim Minista John Howard long Forum miting, i bin kamap long Nauru sampela minit tasol pastaim long Praim Minista blong New Zealand, Helen Clark i bin kamap long wanpela Hercules balus, wantaim foapela narapela ailan lida.
Sean Dorney i ripot olsem, Peter Reith i bin sanap toktok liklik wantaim ol niusman long ples balus taim Hercules balus blong Helen Clark i redi long ron lusim runway igo klostu long ples balus.
Ol niusman i bin askim em long toktok bekim ol tokwin olsem, Australia i laik burukim na banisim nambaut ol wanwan ailan kantri taim em ino sutim strongpela toktok agensim America long Kyoto agriment.
Em i tok insait long ol wok blong nambawan bikpela wok long dispela samting insait long konfrens long Bonn na em i gat wanpela strongpela progrem tu blong climate change insait yet long Australia.
Dorney i tok Mr Reith i bin lusim ples balus hariap tumas, pastaim long liklik gel oli makim blong putim flaua long het blong em i ken go klostu long em.
Bun blong wanpela-ten-tri American marine oa soldia husat i bin dai long ol pait long Kiribati long Seken Wol Woa, bai igo bek long ples, bihaen long klostu sikispela-ten-yar.
Oli bin painim ol despela bun, taim ol i bin wok long lukluk blong painim wanpela lokal man husat i bin halivim long planim ol despela bodi, taim em i yangpela boi yet.
Wanpela seremoni bai kamap blong soim respekt long ol, paspaem long oli planim ol long ples matmat long Arlington nesanel Cemetery, arasaert tasol long Washington, long Fraide.
Pacific Forum Fisheries Agency, em i gat hetkuota long Honiara, i tok, dispela yar igo pinis, i bin wanpela hatpela yar stret insait long 21 yar wok blong en.
Em i tok, dispela long wanem ol pait namel long pipol na ol raskol pasin em i bin bagarapim Solomon Islands.
Long anual ripot em i rereim blong miting blong ol Pacific Island Forum lida, Agency Director, Feleti Teo, i tok olsem, insait long dispela yar igo pinis ol wokman blong en i bin wok long bungim ol kain kain heve na trabal.
Em i tok bihain long taim wanpela militia grup i kontroli Honiara long mun June long yar igo pinis, loa na oda i bin go nogut olgeta na ajensi i bin kirapim ol kain wok blong lukim olsem ol wokman na femili blong ol i sef, na tu blong lukautim gut ol samting blong ajensi.
Teo i tok ol pait na trabal em i bin gohet inap long longpela taim, i bin bagarapim tu ol kain sevis olsem wara, paua, telepon na ol rot.
Tasol em i tok maski ol dispela heve i bin kamap, Fisheries Agency i bin nap long mekim wok blong en yet, na i bin gohet long ol wok em oli bin putim long progrem blong wokim.
Wanpela wok painim blong galasim ol kain pasin insaet long Australia Defence Force, i kliarim pinis nem blong militari long ol tokwin olsem, i gat planti kain pasin nogut i stap insait blong bagarapim ol soldia.
Fiona Halloren i ripot olsem wok painim insait long despela nainpela mun i pinis.
Bikpela bos blong Australia Defence Force, taim em i givim aut despela investegesin blong Justice Buchett em i tok nogat kain pasin-nogut long pait na nogat tu long kain long army i save putim baksait longen.
Admiral Barrie i tok investegesen i tok tu olsem inogat kain pasin long paitim ol junior soldia blong mekimsave na skulim ol long bihaenim military loa, i save kamap long Australia Defence force.
Admiral Barrie i tok i tru we Justice Burchett i bin painim sampela samting em oli oli mas stretim long liklik namba blong ol unit.
Nupela president blong Indonesia, Megawati Sukarnoputri, i givim nambawan bikpela toktok blong en igo long kantri pinis.
Long dispela toktok president i tok promis em i laikim kantri long sanap bung wantaim.
Niusman Mark Bowling i ripot olsem, Megawati i tok em bai senisim polisi blong stopim ol pait na trabal long Aceh na Irian Jaya, yumi save kolim tu long West Papua, husat i laik bruk lusim kantri.
Em i tok promis tu long kotim ol man husat i bin bagarapim human right long ol yar igo pinis.
Tasol Megawati i bin tok sori long ol rong blong ol gavman blong kantri bipo, em oli bin mekim pipol i kirapim ol indipendens muvmen.
Em i tok, sapos oli ken painim sampela samting em i soim klia olsem, sampela pipol i bin bagarapim human rights, ol dispela pipol i mas go long kot.
Aste Megawati i bin sainim wanpela loa blong em bai larim pipol insait long dispela strongpela Muslim provins long lukautim ol yet na rait blong kontrolim ol risoses blong ol.
70) pesent mak blong ol oil na gas risoses bai go long otonomas gavman blong Aceh insait long dispela eitpela yar bihain, na ol Aceh pipol bai elektim gavana blong ol yet.
Ol lida blong olpela militia grup, Malaita Eagle Force long Solomon Islands, i laik bai oli mas putim bek Deputy Praim Minista Allan Kemakeza, husat oli bin sekim, bek long wok.
Praim Minista i bin rausim Mr Kamakeza dispela wik bihainim ol tokwin olsem, em i bin usim karangi wanpela fund em oli bin kirapim blong peim kompensesin moni igo long ol pipol husat i bin lusim ol samting long sival woa.
Wanpela toktok i kam long ol olpela militia komanda i tok, trupela tingting tru long blong wanem na oli rausim Mr Kemakeza em long wanem em i lida blong politikal pati husat i bin agensim tingting blong sukuruim taim blong paliment.
Dispela toktok i tok, olpela deputi praim minista i gat respekt na bilip blong ol olpela militia grup, olsem na em i bikpela samting sapos em i go long ol miting blong galasim ken Townsville na Marau Peace Agreement.
Tresera blong Australia, Peter Costello, i sakim ol toktok oli bin sutim long wanpela toktok em i bin wokim aste, we em i askim pipol long halvim komuniti long volantia wok.
Mr Costello i bin tok moa beta oli kirapim bek ol volantia grup, tasol ol volantia grup, olsem Volunteering Australia, i tok planti man meri long komuniti i save volantia oltaim tasol oli laikim moni blong treining.
Tasol Mr Costello i tok planti long ol volantia wok ino nidim treining.
Long Fiji, wanpela olpela Jas blong Hai Kot i tok kantri i mas lukim trupela jastis i kamap bihainim ku, pastaim long wok blong bungim wantaim pipol i ken stat.
Em i tok jastis i laikim olsem, oli mas mekim-save long ol man husat i bin burukim loa.
Fiji bai wokim nambawan eleksen blong en bihainim ku, sampela taim dispela mun.
Ol niusman i tok, sampela pipol i wok long ting olsem, sapos wanpela gavman em ol asples Fijian i go pas long en i ronim kantri, ating ol bai lusim ol lida blong ku em oli stap kalabus nau.
Democratic Movement, pati em i holim Gaman nao, i wok long givim wok long ol poro blong ol tasol.
Opposition lida, Bill Skate, i tok pati i wok long givim wok long ol gutpela poro blong ol long holim ol bikpela wok insait long public sevis na ol arapela bikpela ofis.
Air New Zealand.
415-million-dola long stat blong yar ikam long mun June.
QANTAS, i mas wok-bung wantaim long ronim kampani.
Christmas Island long kisim na lukautim bikpela namba bilong ol bot pipol i wok long go kamap long hap.
Australia, ibin kamap long ol hap-solwara bilong Australia aste long moning.
Christmas Island ibin wok long hat wok tru long lukautim 348 bot pipol, em ol i bilip, ibin kam long Iraq.
Navy blong Australia i bin halivim pinis tupela-ten pipal long wanpela bot em i bin wok long go insaet long solwara klostu long solomon islands.
Seahawk helikopta balus long Australia navy sip, Melbourne i bin painim despela bot klostu long west coast blong Malaita ailan.
H-M-A-S Melbourne commanda, Stehphen McDowall i tok oli bin salim helikopta long lukluk bihaen long despela navy ship i bin kisim call long hariap long givim halivim.
Em i tok bihaen long em i bin flai raon blong lukluk i nap forty minutes, ol boskru i bin painim ol despela pipal i bin wok long holim ol life raft na wanpela liklik aluminium dingi.
Commanda McDowall i tok helikopta i bin kisim in planti long ol pipal, em namel long ol ol yangpela pikinini, long solwara na em i bin halivim narapela sip long go halivim pipal.
Em i tok ol pipal i bin bilif oli bin stap swim long solwara igho inap long eitpela hawa olgeta.
Wanpela man i bin kisim hypothermia na oli bin givim em marfasin antap long H-M-A-S Melbourne.
Despela navu sip, i stap long Solomon islands, olsem hap blong Peace monitor team blong Australia.
United Nations bai makim ol.
United Nations bai lukautim olgeta wok blong wuas long dispela Fiji eleksen.
Megawati Sukarnoputri, ibin mekim wanpela bikpela toktok igo long pipol bilong kantri, na promis long holim strong yuniti insait long kantri.
Niusman bilong mipela long Indonesia Mark Bowling i ripot olsem Presiden ibin promis tu long slekim ol strongpela polisi bilong gavman long ol independens trabel i kamap long Aceh na West Papua provins em oli kolim tu olsem Irian Jaya.
Dispela lida bilong Indonesia ibin tok-klia tu olsem, ol pait egensim ol independens lain long Aceh na Irian Jaya bai pinis, sapos ol i bihainim tingting we ol i laik lukautim eria bilong olgeta hap bilong Indonesia.
Aste, Megawati ibin sainim wanpela otonomi loa bilong Aceh provins, long larim ol pipol bilong dispela strongpela Muslim provins igat moa paua long gavman na moa kontrol long ol risosis insait long eria bilong ol.
Seventi-pesen long ol oel na gas risosis bai go long ol atoreti bilong Aceh insait long dispela eitpela yar ikam na ol pipol bilong Aceh bai makim gavana bilong ol yet.
Gavman bilong Kiribati i tok, Australia i stap yet olsem wanpela bikpela maket em kantri bilong em ino usim gut yet na iken salim moa samting long en.
Vais Presiden na Finans Minista bilong Kiribati Beniamina Tiinga i tok, ol iken kisim bikpela moni sapos ol i salim samting long Australia.
Kiribati i save salim long ol arapela kantri.
Insait long 1999-2000 moni-yar, kos bilong ol samting Kiribati ibin salim long Australia ibin winim 380-tausen Australian Dola, na kos bilong ol samting em ibin baim ikam long Australia ibin kamap kolostu long 27-na-haf-Million Dola.
New Zealand ibin givim tok lukaut igo long Fiji long em inap kamap wanpela kantri inogat gutpela gavaman sapos ol bik-hed lain blong as-ples Fiji ino luksave long risalt blong dispela general eleksen.
Fiji komuniti em ol ino save laikim ol arapela kala skin pipol.
Na emi tok narapela samting Fiji ino nidim nau em long igat narapela ku ken.
Ol saveman oa scientist husat oli bin askim ol long wokim study long sea level oa mak long solwara em i wok long go antap, blong ol lida blong ol pasifik Ailan, i tok long despela tenpela yiar igo pinis, ol data oa infomesin oli gat i soim olsem solwara igo antap tasol em i go antap long average long wan wan yiar long wan-milimitre.
Sean Dorney i ripot olsem despela South Sea level na climate change Monitoring Project em Australia i givim moni longen, nau i tanim igo long niupela phase long study.
Long briefing blong ol delegate, blong Pacific Islands Forum, Director blong National Tidal Facility em ofisa blongen long Adelaide, Doctor Wolfgang Scherer i tok em inogat evidens long nau long soim solwara level i wok long go antap hariap tru.
Tu em i gat ol bikpela sanis i wok long kamap, namel long level long 12pela project area we oli wok long makim ol raon long Pacific.
Sampela long ol despela monitor area, oli painim sea level i drop oa pundaon, long wanem long sampela area oa hap ol ailan i wok long move igo antap moa long sea level.
Next phase blong project nau bai oli lukluk long makim sampela area long wol blong putim ol monitor staesin longen, long 12pela long larim project i recordim land movement na tu bai em i ekn givim ol date long rate tru long kamap blong sea level long pacific.
Polis long Papua New Guinea i holim kalabus i stap sikispela pipal long askim ol long sampela samting, bihaen long sampela laen i bin kilim indai wanpela Pater blong Australia long Port Moresby.
Richard Dinnen i ripot olsem oli bin kilim indai despela prist long haus blong ol Franciscan Order arasaet long capital.
Dinnen i tok wanpela laen man i bin sanap klostu tru long Father Fabian Thom na sutim em indai long gan.
Oli tok despela laen man i bin brukim haus na go insaet long Segari Hill long bik nait asde.
Liklik taim bihaen long shooting, Father Fabian i bin indai na polis long Port Moresby nau i wok long holim ol wok painim igo long despela killing.
Wanpela mausman blong Port Moresby catholic Archdiocese i tok indai blong Father Fabian, i wanpela nongut stori, long laif na wok em i bin mekim blong Sios na community.
Father Fabian i bin wok olsem prist long Papua New Guinea, stat long taim em i kisim ordination long kamap pater, foapela-ten-yiar igo pinis, na ino long taim i pinis, em i bin kam bek long Port moresby bihaen long kisim longpela taim blong malolo.
Ol wanwok blongem i tok longem olsem wanpela gutpela man, em i lusim laif blongem long wok blong sios em i bin hat wok blong halivim pipal blong Papua New Guinea.
Wanpela Catholic Archbishop i autim pinis bikpela belheve long sindaon blong planti handret-tausan Australia pipal we oli kamap turangu long wanem oli nogat inap moni blong baem gutpela samting blong halivim sindaon blong ol.
Catholic Social Services long Victoria i bin raitim kamap despela ripot, na em i sutim tok long ol economic polisi oli wok long bihaenim long nau.
Tu em i tok long ol despela policy olsem i kamapim hatpela taim long ol Australia pipal long oli nogat wok.
Arch Bishop Hart i tok olgeta gavman i bin ronim kantri ino bin mekim wanpela samting blong stretim despela heve long sindaon blong pipal.
Em i tok nau ol rich pipal i rich moa moa yet.
Australian Society olsem Middle Class nau ino stap moa em pinis na em i pundaon igo long niupela poverty na disadvataged laen.
Despela ripot i sapotim tu ol askim long oli holim wanpela inquiry igo long poverty.
Forum miting, Presiden bilong Kiribati ibin mekim wanpela bikpela na strongpela askim long nem bilong ol ailan kantri, olsem kantri bilong em yet, em ol i wok long bungim heve long levol bilong solwara i wok long go antap.
Australia long dispela miting, na ol Presiden na Praim Minista bilong 16 Forum kantri, long olgeta i sanap-bungwantaim olsem wanpela grup long toktok strong long ol wari bilong Pacific insait long New York long miting bilong United Nations.
Ripot i tok, ol dispela pikinini i bilong wanpela femili tasol, na wanpela birua grup ibin katim-katim ol idai long taim bilong wanpela pait-koros namel long ol wanpisin long stat bilong dispela mun.
Ol ino painim yet ol pipol ibin kilim ol dispela pikinini.
Great Barrier Reef.
Ol Green grups ibin girap nogut long tingting blong Federal gavaman ibin askim long karim aut wanpela wok painim igo long painim wanem kain bagarap bai inap kamap long enviroment sapos dispela tingting igo hed.
Emi go hed na tok bai igat bikepla wok painim bai oli mekim na tu givim jans long ol pipol long autim tingting blong ol.
Bai imas igat tok orait ikam long Federal na Queensland gavaman sapos wok painim blong oel ia igo kamap.
Sir Robert tu ibin askim olsem wanpela man bai toktok makim University blong Papua New Guinea insait long dispela wok painim.
Na oli bin larim pastaim dispela wok painim inap long Trinde blong wik bihain.
Mandala Putra, husat i wok long hait long polis na han bilong loa.
Supreme Kot inap long galasim ken na senisim ol disisen bilong en yet sapos ol defens loya i askim long en, oa em iken wokim dispela long tingting na laik bilong en yet.
Long yar igo pinis, Supreme Kot bilong Indonesia ibin salim Tommy igo long kalabus inap long 18 mun, long stap insait long stil-pasin bilong paulim graun, wantaim wanpela olpela hetman bilong State Logistics Agency, oa Bulog.
Em ibin ronawei igo hait na ino laik go kalabus, na nau ol ibin sutim tok long em long givim oda bilong kilim-idai jas husat ibin salim em igo kalabus.
Australia bilong tingim moa long 500 soldia bilong Australia husat ibin dai long Vietnam Woa.
North Vietnam ibin hait-istap long bus na kamapim pait long samting olsem 80 soldia bilong Australia.
18) soldia bilong Australia ibin dai na 34 ibin kisim bagarap insait long dispela pait.
Em i tok, pablik oa pipol i wok long karim planti long ol kos na heve bilong dispela kain paul-pasin.
Australia i stap namel long 800 na Wan-Billion Australian Dola, na dispela kain pasin insait long America i save kostim samting olsem 20-Billion Dola.
Wanpela stadi em General Accounting Ofis ibin wokim i tok, wanpela wok-painim ol ibin wokim long sikspela long ol dispela kain grup, i soim olsem ol ibin hatwok long yar igo pinis, bihain long ol ibin katim namel long 17 na 41 pesen long moni long baset bilong ol.
Ol ibin katim moa long 250-Million Dola long baset bilong International Committee of the Red Cross, na United Nations High Commissioner for Refugees ibin lusim samting olsem 470-Million Dola long baset bilong en.
U-N Development Program na World Food Program ibin bungim bikpela moa heve long baset bilong ol.
Dispela ajensi i tok, dispela heve long moni ibin mekim na ol ino bin inap long mekim gut wok bilong lukautim na wuas gut long ol pipol ibin ronawei oa inogat peles bilong stap nau, raun long wold, long wanem igat ol kainkain heve na trabel i kamap long hap bilong ol.
Bishop blong Katolik Sios long Dili, East Timor, Bishop Carlos Belo i mekim toktok pinis blong askim pipal long lukim olsem landmak election em bai i kamap long despela mun i mas fri long trabal na tu em i askim ol East Timor pipal long vot long gutpela candidiet husat bai wok oa servim gut niupela kantri wantaem pipal blong ol.
East Timor i bin vot blong brukim lusim Indonesia long 1999, na long namba-30 de blong dispela mun August em bai i holim namba-wan democratic election blongen.
Toktok blong Bishop belo, igo long olgeta parish blong Katolik Sios long capital Dili, i bin gat tok-tankiu tu igo long transitional administration em UN igo pas longen, na oli bin kirapim bihaen long despela 1999 referendum long independence em U-N ibin lukautim.
Bishop i bin tok tankiu tu long international community long, toktok blongem i tok, i bin wokobaut wantaem pipal blong East timor long bikpela wokobaut blong ol bihaenim rot blong democracy, peace na deevlopment.
Manuel Kaisiepo, Em ibin tok tasol olsem, em i hamamas long toksave long Forum olsem Indonesia bai opim wanpela gavman ofis insait long Suva na wanpela delegesin bilong Indonesia bai igo long Suva long holim ol toktok wantaim gavman bilong Fiji long mekim ol wok-redi bilong dispela samting.
Presiden Megawati Sukarnoputri bilong Indonesia bai go pastaim long Japan, taim em i kam bek long wanpela lukluk-raun long Washington long America long mun bihain.
Foran Minista bilong Indonesia Hasan Wirayudi i tok, ol ino makim wanpela dei bilong dispela lukluk-raun, tasol Mrs Megawati i laik mekim dispela lukluk-raun taim em i kam bek long wanpela lukluk-raun long America long pinis bilong mun Septemba.
Presiden bilong Indonesia long Julai 23 long kisim peles bilong Abdurrahman Wahid, bai go long Washington long namba 19 de bilong mun Septemba, bihainim wanpela askim bilong Presiden George W Bush bilong America.
Pastaim, ol gavman ofisa ibin tokaut olsem em bai mekim nambawan ovasis wokabaut bilong em long dispela wik, wantaim wanpela lukluk-raun igo long ol memba kantri bilong Association of Southeast Asian Nations.
Pacific Islands Forum i mas noken oraitim na sainim yet Pacific Free Trade Area Agreement, igo inap long taim ol i galasim na toktok gut long en.
17 guards, klostu long Khan Yunis long Gaza Strip.
Pastaem long despela, wanpela Palestinian man, krismas blongem, 38, i bin kisim bikpela bagarap na indai, taim ol soldia blong Israel i bin open fire long group blongem, taim oli bin wok long traim brukim rodblok klostu long Nablus.
Lonf rafah, long gaza Strip, oli bin sutim indai wanpela yangpela boi, kriamas blongem thirteen, long taim wanpela laen yangpela ol Palestinian i bin wok long sutim ol soldia blong Israel long ol ston.
Perers i tok nau oli wok long holim ol secret toktok wantaem ol Palestinian long na em bai i holim ol toktokwantaem Arafat koostu.
Oli bilig dedspela plan blong Foreign Minista i toktok long, holim toktok long ceasefire long wan wan area, na i gat ol narapela blong kamapim peace long wan wan area long West bank na Gaza Strip.
Wanpela refugee advocay group i askim pinis Australia gavman long stretim gut we em i save bihaenim long lukautim bikpela namba blong ol asylum seekers oa pipal i save askim long oli larim ol i sindaon long Australia.
Christmas island i kam long mainland i soim olsem Gavman inogat tru ol gutpela plan long stretim sindaon blong ol despela pipal.
Long wik i pinis, 348 Middle Eastern Asylum seekers i bin go sua long sip long island.
Long wiken, oli bin movim 110 igo long Leeiwin barracks long Perth, na narapela 64, balus i bin kisim ol igo long Port Dedland long Western Australia.
Eira Clapton blong Coaltion i tok Gavman i mas makim nau christmas ailan olsem em ples we bikpela namba blong ol bot pipal i save go kamap pastaem longen.
Bougenvil em ol i wok long hangre nau, long wanem em inogat moni.
Ol ripot ino longtaim igo pinis i soim olsem moa long 50-tausen pipol i sot long kaikai na i wok long hangre.
Gloria Arroyo, i givim oda long oli mas kisim husat ol laen i bin mekim na paia i bin kilim sevenpela-ten-tu pipal long wsanpela hotel long Manila.
President i tok em i laik lukim oli holim wanpela full investigation igo husat tru i bin kamapim indai blong pipal long paia long hotel.
Manor hotel long Quezon city long Manila, i bin painim olsem asua long pawa oa electrical fault i bin kamapm despela paia.
Samting olsem faivpela-ten pipal i bin kisim bagarap tu long paia em i bin kamap asde moning, we em i bin salim bikpela simuk tru em i bn karamapim ol room blong hotel na mekim ol pipal i sotwin na indai, em namel long ol ol pikinini huast i bin wok long silip.
Ol Fire Brigade ofisa i tok long mun August, long yiar igo pinis, oli bin tok-save long ol papa blong despela hotel, long em ino bin gat automatic fire alarms, tu ol ples blong kam aut long hotel long taim blong paia, oli bin pasim strong ol na tu ino bin gat ol fire extingusiher oa botol gas blong kilim paia longen.
Samting olsem tripela-ten-sikis wokman long mine i dai pinis na narapela tupela-ten-tu i bin kisim bagarap long taim methane gas i bin pairap long wanpela coal mine long east Ukrainian region long Donetask.
Ol Otoroti i tok namba blong pipal i dai oa kisim bagarap i nap go antap moa yet.
Wanpela-ten-foa wokman long mine i wok long lus yet, na despela 22 i bin kisim bagarap oli kisim ol pinis igo long hausik na oli sik nongut tru.
Ukraine emergency ministry i tok 259 ol wokman olgeta i bin wok long mine, long area we pairap i bin kamap longen tede long mining long Zasyadko mine long Donetsk.
Australia ibin stretim ken ol wok-pren bilong en wantaim Indonesia.
Australia ibin salim ol soldia bilong en igo insait long East Timor.
Praim Minista i tok, Federal gavman i sanap strong long ol bilip bilong Australia, na bihain long lukluk-raun bilong em long Jakarta, tupela kantri nau bai inap long igat gutpela na tru-pela wok-pren.
Japan i iusim nau pes blong em long ol wok kempein blong klinim ol drags long Japan.
Japan long noken iusim ol dispela drags blong hamamas blong ol.
Ol vot insait long dispela nambawan eleksin, bihain long ku bilong yar igo pinis, bai stat long dispela wiken.
Ripot i tok, Siaman bilong dispela grup Sir Henry Forde ibin tok olsem, i luk olsem risal bilong dispela eleksin bai gutpela.
18) pati wantaim moa long 350 kendidet, na ku lida George Speight husat i stap nau long kalabus, bai oli sanap-resis long dispela eleksin.
Jakarta ino long taim igo pinis.
Malang long East Java ibin ringim em long haus blong em.
Lain bom skwuat ibin nap long lusim ol waia blong en.
Kopassus spesel fos ibin kisim na haitim ol long stat blong 1998.
Dispela lain tu ibin korosim ol polis na ami long ino bin mekim gut wok blong ol long stretim ol dispela wari blong ol bom-pairap long Jakarta na arapela ol city insait long dispela tupela yar igo pinis.
Association of Southeast Asian Nations.
Wanpela ofisa bilong ples-balus i tok, Mrs Megawati ibin lusim Indonesia tete moning antap long wanpela Garuda balus bilong go long Manila, biktaun bilong Philippines.
Singapore na Malaysia, pastaim long em i go bek long Indonesia long Ogas 28.
Dispela raun bilong em long ol ASEAN kantri, em i nambawan ovasis wokabaut bilong Mrs Megawati olsem wanpela hed ov stet.
22 pipol ibin dai na moa long tupela ten-faive i kisim bagarap.
Sentrel Camp Polis stattion long ples oli kolim Ampara.
12-pela ol polis man na tupela civilian wokman blong dispela polis stesin.
Ripot igo hed na i tok 18 ol polis man ibin kisim bagarap.
7pela-ten eit ol pipol ibin dai taim paia ibin kamap long en.
Manila na long ol arapela provins istap long north na saut blong biktaun.
Long kamapim senis long mama-loa, imas igat sapot blong 73 oa 82 memba blong dispela 109 memba blong palimen.
Wanpela bikpela Japanese kampani ating bai investim moa long 950-milian dola long Papua New Guinea-Queensland gas pipeline projek.
Sapos dispela i kamap, em bai givim nupela laif ken long dispela projek.
Japanese investa dispela wik long Port Moresby.
Dispela pipeline, em bai stat long oil na gas projek i kam daun long Gulf ov Papua na go tambolo long solwara igo long Gladstone insait long Queensland, i bin wok long bungim ol kain trabal long wanem PNG Gavman ino nap long painim moni long sait blong en blong halvim em i gohet.
Ol wok blong pulim ol kampani na ol narapela pipol long Queensland, long sainim na halvim dispela projek ino bin gohet gut tu.
AAP nius ejensi i tok makim ol sinia gavman ofisal blong PNG long tok olsem ating bikpela kampani blong Japan husat bai investim moni long dispela projek em long Mitsubishi Corporation.
Long Fiji, oli givim pinis ken sampela pepa long Director blong Public Prosecutions, em oli tokaut long nem blong tenpela arapela pipol husat i bin halvim ku long yar igo pinis.
Niusmeri Ofa Kaukimoce i tok ol dispela pepa i tokaut olsem planti long ol man oli ting i bin halvim ku, em ol bisnisman na ol politisen.
Nem blong dispela tenpela pipol oli ting i bin halvim ku long 19 de blong mun May long yar igo pinis, ino kam aut yet.
Opis blong Director blong Public Prosecution bai galasim pastaim ol dispela pepa na bihain ating em bai tokim ol ditektif long go aut na painim aut moa long ol dispela tokwin.
Polis i tok investigesin blong painim aut moa long dispela ku, i wok long gohet yet.
Oli ting bai oli salim SAVU igo long haus kalabus long NUKULAU Island wantaim ku lida, GEORGE SPEIGHT na ol poroman blong em.
Indonesia deligesin em i bin go long Pacific Islands Forum long Nauru, i tok ol heve long human rait long West Papua, nau i samting blong bipo.
Sean Dorney i ripot olsem planti long ol memba blong dispela deligesin oli West Papuan yet husat i holim ol wok insait long Indonesia Gavman.
Lida blong Indonesia deligesin em long State Minister blong Narapela long ol memba em man husat i bin gavana bipo blong Irian Jaya, Barnabas Suebu, husat nau i Embeseda blong Indonesia long Mexico.
Tasol taim media i laik toktok wantaim ol memba blong deligesin, Darekta blong Asia na Pacific Affairs insait long Indonesia Foreign Ministry, Yusbar Djamil, i bin kontrolim ol samting.
Em i tok ol wari long ol heve long human rait insait long West Papua i nogat gutpela as long en, na i tok hamamas long lukim olsem ol Forum lida i hamamas long lukim Indonesia paliment i putim pinis loa em bai larim West Papua i gat spesal otonomi.
Ol politikal pati blong Papua New Guinea i bin wok long traim hat tru nau long bihainim nupela loa em oli bin putim blong strongim politikal sistem long kantri.
Taim oli makim blong rejisterim ol pati aninit long dispela nupela Integrity of Political Parties loa, bai pinis dispela wik.
As-tingting blong dispela loa em long stopim ol memba blong paliment husat i win long eleksen long nem blong wanpela pati long noken lusim dispela pati na go joinim narapela ken bihain long eleksen -- kain pasin em i bikpela tru long Papua New Guinea politik.
Samting olsem tripela pati i bin go rejista long nem blong ol aninit long dispela nupela loa aste.
Nau, i gat 14 pati i rejista pinis.
Wanpela long ol em long National Alliance Party, na pati lida Sir Michael Somare i tok dispela pati bai putim samting olsem 70 kendidet long eleksen long mun July long yar bihain na em i ting dispela bai givim National Alliance Party gutpela sans long kirapim gavman.
Ol Western diplomat i lusim pinis Afghanistan bihain long oli bin lus long askim blong ol long lukim eitpela eid woka em Taliban gavman i kalabusim ol Taliban gavman i kalabusim ol dispela eid woka long wanem oli tok, oli bin wok long skulim pipol long Christian bilip.
Ol dispela diplomat i tok olsem, i tru oli no hamamas na oli wari long wanem wokabaut blong ol ino karim kaikai, tasol oli tok ol bai gohet long traim yet long go lukim ol dispela eid woka.
Tupela blong Australia i stap namel long ol dispela kalabus long Afghanistan.
Ol dispela diplomat -- blong America, Australia na Germany, i bin lusim wanpela wik insait long Kabul tasol oli no bin larim ol long lukim ol kalabus.
Long Niue, oli sasim pinis nau wanpela woda long kilim idai wanpela narapela man bihainim dai blong wanpela kalabus long wik i pinis.
Oli sasim em tu long mekim ol kain trabal wantaim gan.
Niue, insait long dispela 50 yar igo pinis.
Palestine lida Yasser Arafat i tok em i laik bai ol toktok blong wokim wanpela tok orait blong pinisim pastaim pait namel long ol na Israel, i kamap long Germany Na i luk olsem, ating Isarel Foreign Minister Shimon Peres bai wanbel long dispela.
Em i tok em bai halvim ol tu long larim ol Palestine pipol insait long ol hap we pait ino save kamap tumas, long stat raun nambaut ken.
Paliment i bin oraitim tupela long foapela bikpela tingting blong dispela loa aste.
Niusman long Port Moresby i tok em i klia long Gavman olsem, em ino bin gat namba.
Long Australia, tingting i kamap pinis blong kirapim tripela nupela insait.
El Alamein near Port Augusta in South Australia and Singleton in New South Wales.
Bai oli kirapim tu wanpela Coonawarra long Darwin, em bai oli save usim pastaim long ol nupela senta i sanap.
Ripot ikam long Fiji Reserve Bank i tok ekonomi oa ol wok-moni blong disapela kantri i wok long kirap bek isi isi.
Niusmeri Ofa Kaukimoce i ripot olsem turism bisnis, sugar na kolos bisnis blong Fiji i wok long kirap bek isi isi blong kisim mak em oli bin holim pastaim long ku.
Ripot i tok tu olsem ekonomi blong Fiji i stap strong yet na i gohet long ron gut.
Inflation oa mak blong prais blong ol samting i bin go daun lusim 4.
Ripot i tok gutpela mak oli lukim long kirap bek blong sampela bisnis long ekonomi bai mas putim strongpela pos em bai halvim ekonomi long ron gut moa.
Fiji bai holim eleksen long Sarere, na statim wokobaut blong em ken bihainim pasin demokrasi.
Ol tokwin i wok long kamap tu olsem oli wok long baem pipal long vot long ol sampela kendidet.
Ku em bisnisman George Speight i bin wokim blong kontrolim Paliament long yar igo pinis, i bin kilim demokrasi long Fiji.
Long despela ku, Speight i bin kalabus Mahendra Chaudhry husat i bin Praim Minista, na ol narapela memba insaet long Paliament kompaun.
Dispela bai namba-tu eleksen aninit long kantri, na em bai bihaenim Australia na Nauru.
Long despela mun i pinis, ol kempein i bin kamap strong, we i gat ol tokwin i kamap olsem ol politikal pati i wok long baem pipol long votim sampela kendidet.
Indonesian President Megawati Sukarnoputri i kamap pinis long Cambodia blong lukluk raun.
Cambodia i namba foa kantri we bai go raun insai tlong South East Asia.
Megawati bai bungim ol top gavman ofisal, wantaim tu Praim Minista Hun Sen long Phnom Penh, pastaim long em i stap long wanpela bung kaikai long pales em King Norodom Sihanouk bai go pas long en.
Oli no ting em bai sainim sampela kain agriment long Cambodia.
Megawati i go raun pinis long Philippines, Vietnam na Laos.
Em bai go long Burma, Thailand, Brunei, Singapore na Malaysia pastaim long em i go bek long Jakarta long Tunde long wik bihain.
Dispela raun blong em i makim nambawan raun tru bihain long em i bin kisim wok blong President long mun i pinis, bihain long oli bin rausim president Abdurrahman Wahid.
Long Northern Territory blong Australia, Labor pati i raitim nupela histori taim em i tok orait long kirapim gavman long nambawan taim tru long dispela teritori, bihain long 26 yar.
Sascha Rundle i ripot olsem, meri husat bai kamap nupela Chief Minister, Clare Martin i tok em i Gavman tru long Territory.
Labor i bin winim 13 long ol 25 long wik i pinis, na i rausim Country Liberal Party long gavman nambawan taim tru stat long 1974 ikam inap nau.
Ms Martin i tok em i hamamas tru long ol kain plan oa tingting blong Labor pati blong ronim Territory long bihain taim.
Ms Martin i tingting long tokaut long nupela Kebinet blong em tumora apinun, na bai oli Mande.
Wanpela student lida blong Papua New Guinea i sakim ol toktok olsem ol politisan ino laikim Gaman i bin go pas long holim ol bung protes tupela mun igo pinis.
Niusman Richard Dinnen i ripot olsem polis ibin kilim dai 4-pela pipol taim ol i pasim protes.
Tede president blong Student Representative Council long University blong Papua New Guinea, olsem em ino save long ol politikal grup oa ola rapela lain ibin halvim long kamapim dispela ol protes bung.
Mr Molonges ibin wanpela long ol lida igo pas long 5-de protes ino laikim ol plen blong Gaman long salim ol bisnis han blong Gaman, tasol em ibin painim hat long tingim wantaim taim ol bagarap ibin kamap.
Em i tok em ino bin lukim polis i sutim dispela foapela pipol long University campus long 26-de blong mun June.
Mr Molonges i tok em ibin harim tasol nois blong ol gan, na kuik-taim em i rona-we long hait.
Long wanpela taim, taim Commision ibin stop long liklik taim tede, sampela sumatin ibin traim long paitim wanpela ripota blong PNG Post Courier niuspeipa long ol ripot em ibin raitim long Inquiry miting asde.
Long PNG, ol tokwin i wok long kamap olsem, ol memba blong paliment na ol kendidet blong eleksen long yar bihain, i stat baim pinis pipol long votim ol.
Ol tokwin i tok tu olsem, ol politisen i wok long muvim pipal tu igo sindaon long ol elektret blong ol, redi long eleksen em bai kamap long yar bihaen.
Memba blong Port Moresby South, Lady Carol Kidu, i bin tok long Paliament olsem, ol memba na ol kendidet blong sanap long eleksen, i stat pinis nau long baem pipal long votim na sapotim ol.
Lady Kidu i askim Gavman long galasim ol tokwin olsem ol despela kendidet i wok long muvim ol sapota blong ol igo long ol setalmen eria long Port Moresby blong traim na strongim sapot blong ol.
Na Lady Kidu i tok, nau ol despela memba na kendidet i wok long grisim pipal i save stap long ol despela kem long wara.
Em i tok oli wok long putim ol paip wara i kam long Port Moresby wara saplai igo long ol setalmen blong grisim pipol long votim ol.
Tasol Lady Kidu i tok oli wokim nating dispela taim ol pipal i save peim rate oa takis stret, i nogat wara saplai i go long ples blong ol yet.
Long Papua New Guinea, oli ting PNG Gavman na ol lida blong Bougainville bai sainim nau wanpela yar we sival woa i bin bagarapim dispela provins.
Gavana blong Bougainville, John Momis, i toksave long Paliment tede olsem, ol bai sainim nau dispela treaty.
Mr Momis bai go pas long wanpela Bougainville em oli save kolim long North Solomons Province.
1998, Bougainville bai holim ol kain pawa olsem wanpela kantri em yet, we ol bai gat takis sistem blong ol yet.
Planti Alexander Downer na New Zealand Foren Minista Phil Goff bai go stap long seremoni blong sainim dispela treaty.
Treaty bai pinisim ol pait blong Bougainville pipol long kisim indipendens, we 20-tausen pipol i bin idai.
Tripela bikpela politikal pati insait long Solomon Islands i bung wantaim long resis insait long genral eleksin blong kantri long mun Desemba.
Taim niusmeri Dorothy Wickham i ripot i kam, nupela Solomon Islands Alliance for Change Party i statim kempein blong en pinis insait long biktaun, Honiara.
Francis Billy Hilly.
June las yar.
Tupela mun igo pinis, pati ibin askim pipol long makim ol iet long sanap resis, tasol em ino tok-aut iet long hamas kendidet bai sanap ananit long flag blong en.
Australia bai i noken mekim wanpela samting long go insaet long kotcase blong tupela Greenpeace activist long America, husat oli sasim ol long stap insaet long ol bung blong protest long ol plan blong America long wokim kamap ol anti-missile defence shield.
Praim Minista John Howard i tok i gutpela long mekimsave long despela tupela Australia man long wanem oli bin brukim loa blong America.
32) krismas blongem na Stuart Lennox.
Polis i bin pulim ol wantaem narapela wanpela-ten-tri ol greenpeace laen i bin wok long protest, na tupela photo-journalist long Vandenburg Air Force base long califonia long namba-14de blong mun Julai.
OL Otoroti long America i sasim pinis tupela man ia aninit long federal loa, long sas long conspiracy, trespass na long brukim coast guard safty Guard zone bihaen long protest na stopim ol plan long testim ol missile defence system.
Bai trial oa kot blong ol i kamap long 25de blong mun bihaen.
Sapos kot i painim ol i rong na konvictim ol, bai oi nap kalabus i nap long wanpela-ten-wan yiar olgeta.
Praim Minista blong Australia, John Howard, i tok em bai toktok long wok-politik na sekuriti blong Asia wantaim President blong America, George W.
Bush insait long Washington long mun bihain.
Tupela lida bai bung olsem hap blong ol selebration blong 50 yar wokbung blong military blong Australia wantaim America.
Australia Praim Minista tu bai toktok insait long bung miting blong Congress.
Em i tok ol toktok blong en wantaim President Bush bai makim stret wokbung military wantaim tupela kantri na wnapela free tred agrimen, wantaim tu ol wok kamap insait long Asia.
Insait longen tu, Mr Howard i tok em bai tokim President Bush long miting blongen wantaim nupela lida blong Indonesia, Megawati Sukarnoputri ino long taim igo pinis.
Mr Howard itok President Bush bai bungim Megawati sampela dei bihainim em.
Wanpela man blong Australia husat i save bagarapim ol bikpela bung oltaim, nau bai stap long rumgat inap long taim Commonwealth Heads ov Government miting long Brisbane i pinis long mun Oktoba.
41) krismas blong em, i bin sanap long kot insait long Brisbane tede.
Dispela man, nem blong em Peter Michael Howard, na oli save kolim tu long Peter Michael Hoare, i bin rong, na i bin askim bai oli harim kot keis blong em long mun bihain.
Tasol polis i askim kot long putim Howard long rumgat long wanem em i save mekim ol dispela wankain pasin oltaim, taim oli larim em i baim beil moni na lusim em igo.
Prosekuta i tok Howard i bin tokim ol nius lain olsem, Queen na Prince William husat bai kam lukluk raun long Queensland klostu, tupela i bikpela samting long plen blong em.
Olsem na prosekuta i askim kot long putim Howard long rumgat taim Goodwill Games na CHOGM i kamap long Queensland.
Em i tok tokim kot olsem, em bai noken mekim ol dispela pasin nogut long taim blong Goodwill Games oa CHOGM.
Tasol Magistrate Bill McKay i tok, oli save Howard bai mekim ken ol dispela pasin nogut na i givim oda blong putim em long rumgat inap long Oktoba 24.
Oli wok long muvim nau bikpela laen bot pipal long Christmas Island, i kam long bikples Australia.
Tri-handret-na-faivpela-ten-nain pipal blong Middle East, husat i wok long askim long sindaon nau long Australia long wanem oli bungim heve long kantri blong ol, na faivpela Indonesia boskru long sip, i bin go kamap long Christmas Island long Trinde.
Christmas Island edministreta, Bill Taylor i tok ino bin gat wanpela heve long kaikai na long putim ol despela pipal long senta long ailan, we oli sanapim pinis sampela ami hausel oa tent long en.
Em i tok oli usim wanpela Qantas 767 balus, em oli sata long en, blong muvim samting olsem 220 pipal i kam long bikples Australia tede.
Wok-pren namel long Cook Islands na French Polynesia i bungim ol nupela wokbung.
Praim Minista blong Cook Islands wanpela bung miting wantaim President blong French Polynesia, Praim Minista long ol bikpela wok-kamap blong tupela kantri, wantaim tu kivung blong ol Pacific Islands Lisa insait long Hawaii.
Dr Maoate igat tingting long kain miting i mas kamap long wan wan yar oa long olketa tu yar.
Ol prosecutor long Fiji, i tobk em ino tru olsem long wanem general election blong kantri bai i kamap tumora, olsem na em i mekim decision blong ol logn senisim taim long Ku lida George Speight long kamap long kot long sas long treason, igo long narapela taim.
Oli bin makim trail oa kotcase blong Mr.
Speight na ol strongpela sapota blong em long stat tede.
Tasol jas em oli bin makim long karim despela case, i bin askim Supreme Court long givim ruling long sapos em i oraet aninit long loa, long em i ken harim despela kotcase blong ol, long wane krismas long krismas blongem.
Judge Peter Surman mau em i sikispela-ten-faiv, krismas blongem, na loa long Fiji i tok husat jas, krismas blongem i kamap long 65 em i mas pinistem nau oa retire.
Oli tng bai despela kotcase blong Speight na ol sapota blongem bai i stat long mun February.
Speight na twelvpela sapota blongem nau i stap long rumgat.
Long dispela taim, Australia Opposition Lida, Kim Beazley i tok pinis sapos Labor pati i winim election, em bai i kamap long pinis blong dispela yiar, na fomim Gavman, em bai i pasim ol Toktok blong Mr.
Beazley i kamap bihaenim plan blong gavman long wokim tripela niupela detention centre bihaen long planti bot pipal i wok long kam insaet long kantri long ol despela wik i pinis.
Beazley i tok sapos oli fomim wanpela Labor Gavan em bai i mekim sampela wok long wanem ol tingting oa recommendation ol dispela inquiry i kamapim.
Em i tok ating, planti moa heve i kamap long immigration system long wanem gavman i bin kamapim tingting long larim ol praivet kampani i ronim ol despela detention centre.
Dili long mun July.
Tasol ol nambawan wok-painim ibin sasim tupela UN civilian polis ofisa wantaim dispela sas tasol wanpela tasol nao i sanap long East Timor kot.
Asde nait ibin igat sampela liklik trabol long Dili market na ol i holim kalabus tupela man blong Manatuto long ol ibin traim long kilim narapela man.
Tupela narapela i stap long wanpela kalabus long Dili bihain long ol ibin pretim ol pipol long ol i mas vot long pati ol i makim longen.
Polynesian Airlines, em Gaman blong Samoa i bosim, i galasim ol tingting long ron namel long Hawaii igo long New Zealand bihainim gaman blong tupela kantri ibin sianim wanpela tok-orait blong flai igo kam.
Dispela tok-orait ibin kamap taim tupela Praim Minista, blong Samoa na Tongan long Pacific Island Forum miting long Nauru.
Ananit long tok-orait, Polynesian Airlines bai stat ron blongen long Honolulu, stop long biktaun blong Samoa, Apia, bihain stop long Tonga pastaim long em i pinis ron blongen insait long New Zealand.
Acting chief executive blong Airline, pinisim las hap blong plen long pinis blong mun bihain.
Wanpela akauntensi kampani em i bin galasim wok blong Marshall Islands Gavman long usim moni, i painim pinis 49 rot em oli save kamapim hevi.
Wanpela long ol dispela rongpela rot oli painim taim oli galasim hau gavman i binlusim wan-point-sikis-milian dola ikam long American Gavman.
Dispela nogat rot i stap blong raitim daun na lukautim gut ol pepa blong soim hau oli bin usim moa long wan milian dola insait long Ministri blong Fainens, na planti moa -- olsem ol Marshall Islands embesi ino save stretim ol rekod long hau oli save usim petty cash moni blong ol.
14) payment, we oli bin lusim moa long wan-point-tri milian dola olgeta, i bin kamap.
Oli bin givim dispela audit ripot long paliment long wik i pinis.
Australia Minista blong Smol Bisnis, Ian Macfarlane, i bin toksave long nait olsem, em i bin save olsem, wanpela han blong Queensland State Liberal Party i bin askim long GST rebate, maski em ino bin gat rait long kisim dispela rebate.
Labor i tok dispela ino stret wantaim toktok Mr Macfarlane i bin mekim insait long paliment olsem, em i NO bin save olsem, pasin Liberal Party i bin mekim i rong.
Praim Minista John Howard i sanap halvim ywt minista blong em.
Dispela samting i fosim pinis Mr McFarlane long rausim ol plen blong em long go long China na stap bek blong stretim.
Shadow Treasurer, Simon Crean, i tok ating moa beta minista i risain long wok blong em nau tasol.
Em i tok moa beta gavman i rausim Ian Macfarlane long wanem em i tokautnpinis olsem, em i bin save yet long rong pasin blong Liberal Party long mun Disemba yet, tasol em i bin tokim paliment olsem, em ino bin save.
Polis long Fiji nau i wok long mekim wok painim igo long husait tru i bin wok long givim aut ol hap pepa oa tok lukaut long ol pipol olsem sapos oli voutim olpela India-Fiji Praim Minista Mahendra Chaudhry, em oli bin rausim long ku, em bai min oli vout long pait na trabel.
Lain Elektoral Komisin i bin bringim dispela samting nau igo long polis.
Sean Dorney i ripot olsem vout blong dispela eleksen i bin stat tede.
Mahendra Chaudhry i kamap Praim Minista ken.
Asisten Polis Komisina, Romanu TikoTiko Ca, i tok bai oli nap sasim husait pipol oa lain i kamapim dispela samting sapos oli kisim inap toktok long girapim bel kros blong wokim trabel.
Polis i wok long galasim dispela heve.
Ikam inap nau oli no arestim wanpela man oa lain yet.
Bihain long emi lusim ples blong vout oa polling booth, interim Praim Minista Laiseia Qarase i bin tok dispela eleksen i bikpela samting tru long Fiji, stat long taim emi kisim independen long 1970.
Wanpela funeral sevis i bin kamap Port Moresby tede blong wanpela Australian pater blong lotu katolik sios em sampela pipol ibin kilim klostu long Port Moresby wanpela wik igo pinis.
Richard Dinnen i ripot olsem planti handret pipol i bin bung long givim sori blong ol long dai blong Father Fabian Thom.
Joseph haus lotu long East Boroko long Port Moresby i bin pulap tru long ol pipol long dispela funeral blong Father Fabian, em Katolik Archbishop blong Port Moresby, Brian Barnes i bin go pas long en.
Sampela pipol ibin sutim dai Father Fabian long rum blong em long Franciscan haus autsait long Port Moresby long Fraide wan wik igo pinis.
Polis ino arestim yet ol lain i bin kilim em.
Father Fabian i bin wanpela long ol planti kriminal pasin em oli wok long kamap.
Guinea husait i save tok emi kristian kantri.
Long Marshall Islands, oli tambu long pipol long noken kisim kaikai antap long sampela liklik ailan we nogat man i save stap.
Dispela tambu i blong pasim pipol long noken pinisim olgeta torosel, clams na ol narapela pis samting long solwara long dispela hap, em oli wok long pinis hariap long wanem ol bot blong ol narapela kantri i save go na stilim.
Dispela tambu tu long pipol long i noken painim pis na ol narakain kaikai long Ailingnae Atoll, i wanpela hap tu long ol wok blong kamapim gut dispela atoll long north blong kantri na tanim igo kamap wanpela Rongelap Atoll Local Government, em i save lukautim dispela atoll, i putim dispela tambu long wanpela miting blong en dispela wik, long wanem Ailingnae em i wanpela bikpela ples blong ol torosel long putim kiau na karim pikinini.
Nainpela pipol i dai pinis ken long ol nupela pait insait long Aceh Provins blong Indonesia.
Namel long ol pipol i dai i gat sampela pikinini tu.
Polis i tok sampela man em oli no luksave long ol, i bin sutim na kilim idai wanpela man na tupela pikinini blong em insait long Rumpi vilis long southeast Aceh long Fraide.
Insait long narapela trabal, wanpela han bom em sampela lain i bin tromoi long wanpela haus i bin kilim tupela yangpela brata na bagarapim liklik sista blong tupela krismas blong em 8, insait long Ketol distrikt long Central Aceh.
Long ol narapela hap, militari i tok ol soldia i bin kilim tripela paitman blong Free Aceh Movement insait long pait namel long ol soldia na ol dispela paitman long Idi Rayeuk distrikt.
Tasol, wanpela mausman blong wanpela grup i tokim AFP nius ajensi olsem, wanpela paitman tasol i bin dai na i tok, dispela narapela tupela i bin tupela fama tasol.
Loksimaue) taim oli sutim em long nek blong em.
Ol otoriti long New Caledonia i wokim pinis wanpela plen em i tokaut long hau ol bai lukautim ples sapos wanpela samting i kamap na bagarap envairoment long solwara.
Plen ia, oli kolim Polmar plen, i tokaut long hau New Caledonia bai usim lokal militari na sivilian risoses, long Australia, na tu long France, blong stretim wanem kain disasta i kamap.
Ol gavman otoriti long dispela teritori i tok ol kain trabal oli ken bungim dispela taim em long long ol sip em oli save kam long New Caledonia, tasol ol dispela trabal i ken kamap bikpela moa yet ol bikpela ekonomik na indastrial divelopmen i kamap.
Ripot i tok, oli sasim pinis wanpela Indonesia haus-meri, krismas blong en 18, long kilim idai Malaysian bos blong em bihainim wanpela kros-pait namel long tupela.
Oli ting dispela trabal i nambawan kain trabal olsem long kamap long Malaysia.
Star niuspepa i tok oli bin sasim Herlina Trisnawati aste insait long mejistret kot arsait long Kuala Lumpur, long kilim idai Soon Lay Chuan, krismas blong em 32, long 14 de blong dispela mun Augus.
Trisnawati, husat i kam long Surabaya long Indonesia, inap kisim Ol sapot grup i tok planti Indonesian save bungim ol kainkain pasin nogut, tasol oli ting dispela em i nambawan taim we oli sasim wanpela Indonesian haus-meri long kilim Malaysian bos blong em.
Praim Minista blong Vietnam, blong kantri blong em igo long ol pipol blong Palestine, insait long miting blong em wantaim President Yasser Arafat.
Tasol, nius-agensi blong Vietnam ibin tok em ibin autim wari blong em long ol pait na trabel iwok long igo hed long dispela Middle East.
Arafat i bin go kamap long Hanoi aste apinun long sotpela lukluk raun em i na tok-klia long Mr.
Khai long ol samting i wok long kamap nau long Middle East, pastaim long emi go long Malaysia.
Ol pait na trabel long Middle East ibin kilim pinis moa long 5-hundret na tripela- ten pipol blong Palestine na klostu wan-hundret na faivpela-ten pipol blong Israel, stat long taim ol trabel i bin kamap 11-pela mun igo pinis.
Lida blong East Timor, Xanana Gusmao, i bin pinisim tru ol tok-win em ibin kamap inap long planti mun nau, olsem em bai sanap olsem kendidate long eleksen blong President.
Niusman Mark Bowling, i bin ripot ikam long Dili, biktaun blong East Timor olsem, Mr.
Gusmao ibin tokaut long tingting blong em insait long wanpela toktok blong em long redio.
President long wanem neim blong em ibin stap pinis olsem wanpela kandidate em planti long 16 politkel pati blong East Timor ibin laikim long resis long eleksen blong palimen em bai kamap faivpela de bihain.
East Timor agensim Indonesia, nau i olsem wanpela man igat bikpela neim long East Timor.
President i olsem, oli mas kamapim dispela eleksen long gutpela pasin na olgeta pati i mas luksave long wanem risalt i kamap long en.
Australia, the Democrats i tok bai oli mekim wok blong lukautim Great Barrier reef olsem issue long paitim toktok longen long Federal election.
Democrat lida, Natasha Stott-Despjoa, tede i bin putim aut ripot em oli bin wokim blong Queenlands state Gavman long wanem ol bagarap ol Crown of TYhorns Starfish i kamapim.
Planti long ol asples Fiji pipal na ol Fiji Indian i bin go lotu na stap log temple tede long rest de oa sabat-de, na tumora pipal bai i stat vot ken long election blong kantri em bai i putim-bek democracy long despela kantri em i bruk namel long tupela kain kala-skin pipal.
Em bai i stat ken tumora na bai i kisim narapela sikispela de.
Planti polisman i bin wok, na security i bin tait long ol ples blong castim vot na bai i olsem yet i nap tripela mun bihaen long voting bai i pinis.
Em ino bin gat ripot i am long polis long trabal i kamap, oa i kam long ol international election monitor.
Pipal i bin sanap long longpela laen, na wetim i nap long tripela hawa long wetim taim blong ol long castim vot long ballot long planti hap long kantri.
Ol Election ofisa na ol international oberver i bin tok em despela em liklik heve tasol i bin kamap long pipal i wet longpela taim long castim ballot blong ol.
Presiden bilong hap bilong Kashmir em Pakistan i kontrolim.
Sardar Ibrahim Khan, husat ibin pinisim 5-pela yar bilong em long dispela wok.
Praim Minista i holim ol bikpela eksekativ paua.
Kashmir, na India i holim samting olsem 45 pesen bilong eria bilong en na China i kontrolim ol narapela eria bilong en.
Ol independens pait na trabel insait long hap bilong Kashmir em India i kontrolim, ibin kamap bikpela insait long ol dispela mun igo pinis.
13) pipol ibin dai insait long ol pait na trabel ibin kamap insait long ol dispela dei igo pinis.
OL Search na rescue tim oa laen blong halivim long Australia i painim pinis sikispela man husat i wok long lus i nap long tripela de pinis, long antap tru long far north Queenland.
Ol despela man i bin stap long dinghy, em i bin pas antap long graon oa reef, tripela de igo pinis.
Australia Search na Rescue i bin wok wantaem tenpela balus na foapela helikopta long lukluk blong painim ol despela man long solwara igo long Torres Strait, em i brukim Australia na Papua New Guinea.
Oli bin askim long ol local asples long despela area long halivim.
Mausman Ben Mitchell i tok ol local pipal long wanpela dinghy husat i bin wok long lukluk long area long Yam ailan painim ol despela man na kisim ol.
Australia, i wok long ron ikam long kantri.
Immigration Minista bilong Australia.
100-kilomita arasait long hap-solwara bilong Australia.
Australia, ibin go kamap long Christmas Islands.
Mr Ruddock i tok, ol i ting olsem sampela moa long ol dispela bot pipol bai kamap kolostu nau.
Aceh provins, insait long wanpela nupela pait em i kamap insait long longpela woa bilong kisim independens long dispela provins.
Ol sekuriti ofisa i tok, ol dispela rebel ibin dai insait long wanpela gan-pait long north Aceh.
Moa long wan-tausen pipol, em planti bilong ol i sivilien, ibin dai insait long dispela rijon, we rebel Free Aceh Movement i wok long pait long kirapim wanpela independent kantri.
Megawati Sukarnoputri, ibin tok-sori igo long ol pipol bilong Aceh long ol trabel na pasin-nogut ol ibin mekim long ol.
Tasol, em ino bin tokim Indonesia militeri long daunim pait bilong ol long Aceh na emi tok long ol dispela rebel i mas pinis pait na givim ol yet igo long han bilong militeri.
Ol pait em i wok long kamap bikpela long Sri lanka, i wok long mekim pipal i poret na wari ken olsem, oli wok long rekruitim ol yangpela pikinini long kamap soldia long strongim despela separatist war.
Defence Ministry i tok wanpela-ten-foa long wanpela ten-eit Tiger rebel em i bin indai long ol army commando style operesin, long mun Desemba em ol yangpela gel.
Em ibin karim dispela tupela pikinini man long Wolong Giant Panda Protection Research Centre insait long Sichuan provins.
Afghanistan, em ol ibin pulim-kalabusim ol long ol ibin wok long autim Kristen bilip long ol pipol long hap.
Islamic loa bilong Taliban milisa.
Tupela long ol i bilong Australia, tupela bilong America na foapela bilong Germany.
Ol Taliban atoreti ibin tokaut aste olsem, ol ibin pinisim investigesin bilong ol long ol dispela aid woka, na ol Red Cross, femili memba na ol diplomat iken go lukim ol nau.
Australia Praim Minista John Howard i wok long bungim planti strongpela toktok long em i mas rausim wanpela Cabinet Minista bihaenim ol tokwin olsem em i bin stap insaet long ol rong bilong abrusim loa long peim takis na em i bin mekim ol giaman toktok longen Parliament.
Peta Donalds i ripot olsem Mr.
Queensland Liberal pati long sapos em i wok long bihaenim dispela GST loa, stat long taem i bin stat long mun Julai long yiar igo pinis.
GST i bin stap long ol tiket.
Queensland Liberal pati direkta i bin raitim long mun June long yiar igo pinis, we em i bin toktok long hau loa blong GST i wok long Australia.
Em i tok, ol mas givim sampela moa ol kain ripot olsem igo long Tax ofis long oli ken investigaet longen.
Air Marshall Islands i bin winim kotkas blongen agensim wanpela German kampany i save wokim kamap balus, oli kolim Dornier Luftfahrt na kampany ia bai i peim em foa-million dola.
Dornier 228s, igo long kot.
Oli wok long usim ol despela balus blongen long yiar igo pinis long ol domestic servis oa long wok insaet long Marshall islands.
Airline i bin kisim oa winim hap long summary judgement agensim Dornier long liability long mun May, taim em ino bin bihaenim time table High Court i bin rul longen long em i bihaenim.
High Court judge H Dee Johnson i bin sakim oa stopim askim blong Dornier long oli lusim igo despela partial summary judgement ruling.
Em i bin declarim tu olsem wanpela tokoraet oa agreement namel long Dornier na Marshall Islands Gavman ofisal long mun February long yiar igo pinis, long Marshall Airline i baem tupela niupela Dornier 328s balus, ino min bai oli bihaenim.
Oli ting despela German kampany bai i appeal oa askim ken kot long glasim ken despela Supreme Court ruling.
Australia gavman i tok, tingting blong en long noken larim wanpela sip blong Norway, em i karim moa long 400 asylum seekers, long noken hanga long Australia, i salim klia toksave igo long ol people smugglers.
Kepten blong dispela sip i tok ol memba blong dispela lain asylum seekers, em oli bin sevim ol taim bot blong ol i laik go daun long solwara, i bin tok lukaut long toromoi ol yet igo insait long solwara sapos em ino karim ol igo long Christmas island.
Australia Praim Minista John Howard i tok aninit intanesanel loa, dispela sip i mas karim ol dispela pipol igo long kantri klostu long hap we em i painim ol, na dispela em Indonesia.
Em i tok Australia i ofa pinis long hevi i samting nau blong Norwegian na Indonesian gavman.
Mr Howard i bin tokim paliment olsem, Australia i mas igat rait long tokaut long husat i ken kam insai tlong kantri.
Electoral Supervisor blong Fiji i tok wok blong stretim vot blong pipol long ol long Sarere.
Sean Dorney i ripot olsem Electoral Supervisor i tok Fiji inap long lukim planti pipol tru blong kantri i kamap long putim vot blong ol, pastaim long taim blong vot i pas long Sarere bihain.
Sampela ripot i kamap olsem sampela Indo-Fijian pipol ino laik tumas long vot tasol oli suwim ol yet long go vot.
Tasol, Electoral Supervisor, Walter Rigomoto, i tok pipol husat i bin vot long Sarere i bin kisim 65 oa 70-tausen pipol, na em i hamamas long vot tede.
Long Fiji, pipol i mas vot -- em i tupela yar igo pinis.
Mr Rigomoto i tok ating ol bai mas lusim faifpela de long kandim ol vot, tasol em bai go stret long wanem Electoral Office i wok hat tru long lukim em i kamap gut.
Ripot i tok, kempein blong nambawan demokratik eleksen long East Timor long Fonde, i gohet gut na i nogat trabal.
Mark Bowling i ripot olsem, insait long dispela eleksen, em United Nations i sponsa long en, bai gat wanpela-ten-sikis pati.
Em i narakain olgeta long taim bipo long indipendens eleksen wanpela yar igo pinis taim ol militia i bin kamapim trabal na kilim pipol.
800 ples blong vot insai tlong East Timor na wanpela tim blong Australia bai stap namel long foa-tausen lukim olsem, eleksen i stret na i bihanim gutprla pasin.
U-N i tok em bai galasim ol ripot olsem sampela pati memba i wok long usim ol kain pasin blong mekim pipol i poret.
Moa long 425-tausen East Timor pipol i ken vot long eleksen, na ol bai votim 88 memba blong kisim 88 sia insait long nambawan paliment blong kantri.
Dispela paliment bai gat bikpela wok nau long raitim kamap konstitusen blong East Timor.
Indonesia President, Megawati Sukarnoputri, i kamap pinis long Malaysia long lastpela hap long lukluk-raon blongem igo long ol Southeast Asian kantri.
Malaysia Foreign Minista, Syed Hamid Albar, ibin stap long long Kuala Lumpur International Airpot blong tokwelkam long Megawati husat i bin kam long Singapore long balus blongem.
Long despela lukluk-raon blongem i nap long tupela de, Indonesia President bai i holim ol miting wantam Praim Minista, Mahathir Mohamad na tu wantaem ol Indonesia community.
A-f-P niusagensi, i givm toktok blong ol ofisel long tok olsem Megawati i laikim kisim sampela advice oa gutpela toktok blong halivim long strongim ol wok moni oa economy blong kantri long miting blongem wantaem Doctor Mahathir, sampela taim tede.
Megwati i bin go raon pinis na lukluk long olgeta memba kantri blong Association of South East Asian Nations, long despela wokobaut blongem i nap long wanpela wik.
Na despela em i namba-wan wokobaut blongem igo long ol overseas kantri bihaen long em i bin ksim wok olsem President.
Em i bin tok, insait long tupela yiar ino bin gat kalabus-man i bin stap long kalabus, olsem na em i bin tok, oli nidiim wanpela nupela kalabus, blong putim ol kalabusman long en.
41 na stap long kalabus inap long namba 24 dei blong mun September, taim kot i sidaun blong harim sas blong em.
Nogat samting i bagarapim eleksen long Fiji, polis i tok.
Polis long Fiji i tok nogat samting i kamap blong soim olsem, sampela trabal bai kamap blong bagarapim eleksen blong kantri.
Sean Dorney i ripot olsem, i kam inap nau oli bin arestim wanpela man tasol, na dispela long wanem dispela man i bin wok long bikhet nambaut long wanpela polling station.
Darekta blong Community Policing, Senior Superintendent Romanu Tikotikoca, i tok long lukluk blong polis, i nogat samting i kamap blong kamapim trabal namel long ol kain skin kala pipol long taim blong vot.
Vot i bin stat long Sarere igo pinis na bai pinis long Sarere dispela wik.
Em i tok ples i stap gut na em i tok, ol samting i stap gut namel long ol asples Fijian na ol Indo-Fijian komuniti.
Tasol, Fiji polis i gat plen i stap blong spesal sekuriti wok sapos sampela trabal i kamap taim oli stat kandim ol vot.
Norway sip em i bin karim ol dispela nupela asylum seekers blong Afghanistan ikam long Australia, nau i hanga long Indian Ocean, samting olsem 7 nautical miles long north-west blong Christmas Island.
Wanpela man blong Christimas Island, Dave McLane, i tok komuniti blong em bai hamamas long tingting blong Australia gavman long noken larim disepla sip i na ol 434 asylum seekers long en, i kam insait long solwara blong Australia.
Wanpela kot long Australia i tok orait long larim wanpela planti tausan papa-graon blong Papua New Guinea i kotim Ok Tedi main blong BHP igo long kot bihainim ol bagarap em oli tok dispela main i bin kamapim long environment.
Papua New Guinea na oli ken putim nem blong wan wan vilis long long ol bagarap blong ol na case blong ol.
Wanpela meri toktok makim BHP Billiton i tok kampany i bin bihaenim agrement blong wok sampela samting blong lukautim environment long OK TEDI na em i bilif kot bai givim ruling long favorim BHP.
Papua New Guinea Cabinet i oraitim pinis wanpela progrem blong sevim Richard Dinnen i ripot olsem PNG Post i wanpela long ol bisnis blong gavman em oli laik Papua New Guinea gavman i hope oli ken salim PNG Post long ol praivet kampani, tasol Praim Minista Sir Mekere Morauta i tok, wei em i wok nau, we em i nogat moni na ino ron gut, ating bai mekim pipol i les long baim.
PNG Post igat planti faifpela yar.
Cabinet i tok orait long makim wanpela husat bai lukautim em pastaim taim oli redi long pasim.
Oli no yet inap nau, tasol i luk olsem em i bin wok long lusim moni inap long sampela yar nau.
Sampela long ol en.
Taiwan bai putim 100 milion dola long nesanel trust fund blong Marshall Islands long yiar bihain.
Ambassador blong Taiwan i tok, dispela moni i givim i hap long halivim blong Taiwan i wok long gohet long givim long wok development igo long kantri.
Taiwan i salim pinis fopela save-man blong wok didiman blong ronim Laura Agriculture mission, long givim trening na teknikal halivim igo long pipal blong Marshall, stat long 1998, taim tupela kantri i bin statim ol wok pren namel long ol.
Em i bin givim sikis-million dola long wan wan yiar blong halivim budget blong gavman na 14 million dola blong halivim development blong kantri, long lusim long ol bikpela wok, em gavman blong kantri makim long lusim moni long ol.
Ol navi daiva blong america long Federated States of Micronesia i wok long traim long painim aut hamas oil tru i stap long wanpela wol war tu sip-reck insaet long solwara, na sapos oli ken pamim iao aut bai i noken bagarap solwara.
Long dispela wik, twelvpela daiva i bin pasim hul long despela sip-wreck long simen mix bihaen long oli kisim ripot long em i bin wok long kamapim heve igo long planti handret pipal i save stap long Ulithi Atoll.
Despela navy il sip blong America, the Mississinewa, wanpela suicide submarine i bin bomim na i bn bagarap na go daon long solwara long 1944.
Coasy guard otoroti blong America i tok em inogat bikpela bagarap tumas, oil i kamapim long environment, tru i bin gat ripot pastaem long em i bin bagarapim ples tasol nogat na oli no meiim wanpela tingting yet sapos bai oli kilin up despela hap.
Ripot i tok Congressman Eni Faleomaveaga Hunkin blong American samoa i bin tok olsem i gutpela long next Fiji Gavman long noken sindaon nating long askim halivim blong American military sapos armed forces blong Fiji ino nap halivim em.
Em i bin go kamap long suva, long weekend, blong kamap observer long election blong Fiji, em namba-wan bihaen long ku long yiar igo pinis.
Indonesia Ambassador long Australia i tok, kantri blong em bai noken kisim dispela 400 asylum seekers i stap antap long sip blong Norway i hanga klostu long Australia territori blong Chrismas Island.
Gavman blong Australia i wok long toktok strong long Indonesia imas kisim ol dispela pipal longwanem, sip i karim ol istap klostu long eri we dispela sip blong Norway i bin kisim ol long en.
Ambassador i tok long dispela heve olsem i wanpela nupela heve i kamap long wok pren namel long tupela kantri.
Tasol em i tok, Indonesia bai no nap kisim ol dispela pipal i stap long dispela sip.
Em i bin tok tenkiu insait long palaman long Commonwealth na ol narapela international organisation, long halivim blong ol long raitim kamap dispela loa blong money laundering.
President i tok, dispela nupela lo bai pasim dispela pasin long usim Nauru long moeny laundering, na dispela pasin i bagarapim naim blong Nauru.
Financial Actiong Task Force i bin makim Nauru na tok lukaut long en long putim tambu long em sapos oli no kamapim dispela lo long pinis blong mun bihain.
Ol political pati long East timor i bin go bung long lastpela de long campeign long namba-wan democratic eleksen blong territory, em bai i kamap long Fonde.
Mark Bowling i ripot olsem ol bikpela bung oa rally long ol stret i wok long kamap na ol concert blong makim lastpela de blong campeining.
Bihaen long ol pait bifo na bihaen long vot blong independence, tupela yiar igo pinis, pipal i bung i gat planti gutpela samting long oli ken selebratim.
Parliament blong east Timor.
Xanana Gusmao, East Timor Independence lida, i askim olgeta pati long lukim olsem peace i mas stap na oli mas soim respect long final vot.
Long ol despela campeign, i bin gat sampela liklik trabal i bin kamap we sampela liklik kros namel long ol taon na oli bin wok long sut nambaut long ol ston.
Ol otoroti long Vanuatu i tok asua long loa blong labour na immigration blong kantri i mekim na planti pipal blong ol narapela kantri i wok long stap longpela taim moa winim taim blong visa blong ol long kantri.
Tokman blong Labour Department i tok em i gat planti moa ol pipal blong narapela kantri i wok long stap longpela moa long taim blong work permit blong ol.
Oli tok planti long ol i wok long wok raon long capital, Port vila.
Ol Ofisal i tok oli nogat ol facility blong wuas long ol tourist na bisnisman i kam insaet long kantri na oli no mekim wanpela samting liklik blong painim pipal i stap longpela taim moa long visa-taim blong ol.
Ol public servant oa wokman meri blong Gavman long Solomon Islands i stop wok blong protest long gavman long em ino peim ol long despela mun i pinis.
Dorothy Wickham i ripot i kam long Honiara olsem olgeta publik administresen-wok blong gavman long capital, i stop.
Council of Trade Union na Public Employees Union i bin holim miting na oli wanbel asde long olgeta memba blong ol i noken wok.
Oli tok olsem planti long ol ofisa na ol famili blong ol i bungim planti hevi pinis long wanem oli nogat moni, gavman ino peim ol.
OL Union i demand long gavman long stopim olgeta kain peiment em i wok long mekiim igo long ol wan wan man meri na ol kampany.
Em i tok ol despela remission i mekim na gavman i sot nongut tru long moni na oli tok kost blong ol i stap long ten-millionm dola long moni sapos oli collectim.
Ol pipal long Solomons, i wok long painim nogat man i wok long ol ministry, na long sampela bai oli painim wanpela liklik laen ofisa tasol.
Oli bin lokim up ofis blong national treasury division na nogat wanpela servis tru i stap blong publik.
Planti pipal tru long kantri i save wok long gavman.
Long dispela taim, Solomon Islands Teachers Association i bin rausim toksave blongen long holim stop-wok i nap long 28de, bihaen long holim miting wantaem edukesen otoroti.
Long wanpela toktok, Association i tok sapos oli laik go long strike, bai heve i kamap long ol pikinini.
Fiji military i belhat long toktok blong wanpela American congressman olsem, nupela gavman i mas singautim American ami sapos Fiji militari ino halvim em.
Fiji militari ino sapotim em.
Em i bin kamap long Suva long wiken blong eleksen -- nambawan eleksen bihain long ku long yar igo pinis.
Wanpela mausman blong Fiji militari i tok dispela kain toktok blong man ia ino luksave long Fiji long wanem samting i kamap long kantri, na i rabisim bikpela oa bikpela wok bipo blong ol Fiji militari man long sapotim gutpela sidaun.
Ol navi daiva blong America long Federated States of Micronesia i wok long traim painim aut hamas oil tru i stap long wanpela sip em i bin bagarap long World War Two na i sidaun i stap long solwara.
Long dispela wik, twelvpela daiva i bin pasim hul long despela sip long simen miks bihaen long oli kisim ripot olsem, em i bin wok long kamapim hevi long planti handret pipal husat i save stap long Ulithi Atoll.
Despela nevi sip blong America, the Mississinewa, wanpela sabmarin blong Japan i bin bomim na i bin bagarap na go daon long solwara long 1944.
Coast Guard otoroti blong America i tok, nogat bikpela bagarap tumas dispela oil i kamapim long environment, tru i bin gat ripot pastaem long em i bin bagarapim ples tasol nogat na oli no kamapim wanpela tingting yet sapos ol bai kilin dispela hap o nogat.
Indonesia Ambassador long Australia i tok, kantri blong em bai noken kisim dispela 400 asylum seekers i stap antap long sip blong Norway na i hanga klostu long Chrismas Island.
Gavman blong Australia i wok long toktok strong long Indonesia i mas kisim ol dispela pipal long wanem, sip i bin sevim ol klostu long Indonesia.
Ambassador blong Indonesia long Australia i bin bungim Foren Minista blong Australia Alexander Downer aste blong toktok long dispela hevi.
Ambassador i tok dispela hevi i wanpela nupela hevi i kamap long wok pren namel long tupela kantri.
Tasol em i tok, Indonesia bai no nap kisim ol dispela pipal i stap long dispela sip.
Praim Minista blong Japan i askim Cabinet long kamap wantaim sampela wei blong daunim mak blong Ol nius ripot long Japan i tok ating gavman bai kirapim wanpela fan em bai gat samting olsem tu bilian dola i stap insait long en, blong kamapim samting olsem 700-tausen wok.
Dispela tingting i kamap bihain long mak blong unemployment long kantri i bin go antap nogut tru.
Tokyo niusman Mark Simkin i tok olsem mak blong unemployment long Japan i bin kisim 5-pesent nambawan taim tru stat long 1953 ikam inap nau.
3-point-3 milian pipol long Japan em oli wok long painim wok long kantri, husat i wanpela bikpela tred patna blong Australia.
Em i tok dispela i makim narapela samting ken em i soim olsem wok-moni blong Japan i wok long pundaun.
Praim Minista Junichiro Koizumi i stretim pinis cabinet blong em blong mekim sampela wok moa blong stretim dispela hevi, tasol em ino klia tumas wanem samting oli ken wokim long wanem Praim Minista i wok long traim tu long daunim mak blong usim moni long lukautim ol samting i ron gut na ol sevis igo long pipol i ron gut.
Nauru i tok nupela loa blong en agensim pasin nogut oli kolim long halvim kantri i abrisim ol tambu intanesanel komuniti i tok lukautim long putim agensim em.
Inap long longpela taim nau, Organisation for Economic Cooperation na Development oa oeCD, na Financial Action Taskforce blong en i save sutim tok long Nauru na tok ol fainensel loa blong en ino strong tumas.
CD i bin tok lukaut long Nauru olsem, sapos em ino putim ol nupela na strongpela loa agensim money laundering pastaim long mun bihain, ol bai mekim-save long em.
Chief Secretary blong Nauru Gavman, Matthew Batsiua, i tok kantri nau i wanpela long ol kantri long rijen husat i gat ol nupela na strongpela loa.
Wanpela soldia i bin dai na faivpela pipol i kisim bagarap insait long wanpela pait namel long ol polis na soldia insait long West Papua - em bipo yumi save kolim Irian Jaya.
Polis i tok, wanpela liklik birua insait long trefic we wanpela polisman na wanpela soldia i bin stap insait longen i bin kamapim despela trabel long wanpela longwe taun oli kolim Serui antap long Yapen Island.
Pait i bin bruk taim despela polisman usait i bin kisim bagarap long i bin ronwe igo long eria bilong en na ol soldia i bin paitim em ken.
Ol sutim dai wanpela soldia taim fopela narapela soldia na wanpela polisman i bin kisim bagarap long bodi bilong ol long despela ol pait.
Gavman woknius Antara i tok, despela pait i bin stat bihain long wanpela motobaik i bin bagarapim wanpela polisman long dispela eria.
Ol politikel pati long East Timor i bin go bung long lastpela de long kempein blong namba-wan demokratik eleksen blong territory, em bai i kamap long Fonde.
Mark Bowling i ripot olsem ol bikpela bung wantaim long ol strit i bin gohet aste na oli mekim ol konset blong makim lastpela de blong kempein.
Bihaen long ol pait bipo na bihaen long vot blong indipendens tupela yar igo pinis we bikpela trabal i bin kamap, long dispela taim pipal i bung i gat gutpela as blong hamamas.
Fretelin, bikpela pati em i bin pait hat long East Timor i fri long Indonesia i nap long tupela-ten yar, i gat strongpela bilip em i ken winim planti tru long ol sia long nupela Paliament blong East Timor.
Xanana Gusmao, East Timor Indipendens lida, i askim olgeta pati long lukim olsem peace i mas stap na oli mas soim respekt long husat i win long vot.
Long ol despela kempein, i bin gat sampela liklik trabal i bin kamap we sampela liklik kros namel long ol taon i kamap na oli bin wok long sut nambaut long ol ston.
Immigration Minister blong Australia, Philip Ruddock, i putim pinis wanpela nupela bill oa tingting blong loa insait long paliment, em bai strongim ol loa bai ol refuji i nogat rait tumas long apil agensim tingting blong rausim ol long kantri.
Mr Ruddock i tok ol nupela loa dispela bill bai kamapim i blong surukim taim blong ol tambu oli putim agensim aplikesin oa askim blong ol refuji husat i save apil planti taim, na bai oli strongim ol rul blong aplikesin blong kamap refuji long Australia.
Em i tok gavman bai taitim ol loa long wanem em i ting olsem ol kot i wok long givim planti kain kain mining blong ol loa blong ol refuji long dispela taim.
Mr Ruddock i askim Oposisen sait long sapotim dispela nupela loa taim em igo long Senate.
Ol otoroti long Vanuatu i tok asua long loa blong leba na imigresin blong kantri i mekim na planti pipal blong ol narapela kantri i wok long stap longpela taim moa winim taim blong visa blong ol.
Tokman blong Leba Dipatmen i tok i gat planti moa pipal blong narapela kantri i wok long stap longpela taim moa winim taim oli makim long Oli tok planti long ol i wok long wok raon long kapital Port vila.
Ol Ofisal i tok oli nogat ol gutpela samting blong wuas long ol turis na bisnisman i kam insaet long kantri na oli no mekim wanpela samting tru blong painim pipal husat i stap longpela taim moa winim visa taim blong ol.
New Zealand Gaman i surukim tingting blongen long bihain taim blong Air New Zealand igo nap long 12-de blong mun bihain.
Wanpela tokmeri blong Finance Minista, makim taim long dispela toktok long Mande i pinis.
Tasol em i tok dispela ibin kamap longwanem Air New Zealand ino redi long tok-aut long ol moni wok-kamap, nao dispela bai kamap long 13-de blong mun bihain.
Pastaim, Mr Cullen ibin tok Gaman ino inap long mekim wanpela toktok igo nap kampani i kilia long ol bisnis plen blongen blong bihain taim.
Singapore Airlines na Qantas Airlines blong Australia i laik baim hap blong New Zealand Airline, em long dispela taim i wok long bungim bikpela moni heve.
Amnesty i gat hope olsem Australia na Indonesia Gavman i ken painim wanpela wei blong stretim dispela hevi.
Tasol mausman blong blong Amnesty, Dr Graham Thom, i tok samting oli mas tingting long en nau i olsem, dispela sip nau i stap long solwara blong Australia, olsem na em i stap long kontrol blong ol Australian otoriti.
Australia i tok dispela bikpela seremoni blong sainim Bougainville Peace Agreement tede i wanpela bikpela samting tru long kamap.
Foren Minista Alexander Downer i tok dispela bung wantaim long Arawa blong pinisim sivil woa i wanpela bikpela de long histori blong Papua New Guinea, Australia na South Pacific.
Mr Downer i tok stat iet long taim ol i go het long ol toktok blong painim bel isi, tu-tausen ami ofisa na 260 sivilian blong Australia i bin wok insait long Bougainville wantaim international peace monitoring fos.
Christmas Island -- wanpela ailan blong Australia long Indian Ocean.
Em i tok em bai tokaut bikpela long dispela tingting blong Australia taim em i toktok wantaim Indonesia President long telepon tede apinun.
Indonesia Embeseda long Australia bai bungim ol Foren Afes ofisal sampela taim tede, na ol Australian minista na ofisal bai go lukluk raun long Indonesia long wik bihain.
Gavman i tok sidaun antap long Tampa i orait tasol, tasol kapten blong sip i gohet long sakim ol toktok long em i mas statim sip blong em na go aut lusim solwara blong Australia.
Mr Howard i tok ating klostu nau em bai tokaut ken long wanem samting i wok long kamap namel long gavman na sip tede long apinun.
Secretary-Genral blong Commonwealth, Don McKinnon, i tok welkam long dispela bikpela dei tu.
Insait long wanpela toktok em ol i bin ritim insait long dispela bung wantaim tede, Mr McKinnon i bin tok em i save bilip olsem ol pipol blong Bougainville i lakim ol iet i lukautim sidaun blong ol olsem ol arapela pipol raun long wol.
Taim blong vot i pas pinis nau long nambawan eleksen tru blong East Timor.
Pipol blong East Timor i bin kapsait igo long ol ples blong vot tede na pastaim long taim blong pasim vot long apinun, planti handret pipol i bin wok long sanap yet long lain blong putim vot blong ol.
Indipendent Electoral Commission i tok ol dispela pipol husat i sanap yet long lain bai putim yet vot blong ol.
Chief elektorel ofisa, Cardulos Venezuela, i tok em i hamamas long lukim planti handret pipol i kamap blong vot na tu long gutpela wei oli rwrwim dispela eleksen.
Em i gat strongpela bilip olsem planti tru long olgeta 409-tausen pipol husat i bin rejista blong vot, i putim pinis vot blong ol.
16) pati blong go sidaun long nambawan Constituent Assembly tru blong kantri.
Ol bai save long ol man i win long eleksen long namba-ten de blong mun Septemba.
Indipendent muvmen blong New Caledonia, FLNKS, i toksave olsem em bai resis isnait long senate eleksen blong France long mun bihain.
Ol nius ripot long New Caledonia i tok FLNKS i kamap long dispela tingting long enual miting blong en long Yat taun long north blong teritori.
Long dispela taim, ol memba blong RPCR pati, lain husat ino save laikim indipendens, i save sanap makim New Caledonia insait long French Senate.
Tasol President blong FLNKS, Roch Wamytan, i tok indipendens muvmen i mas gat man i makim em yet insait long Paris, olsem bai em i ken bihainim ol bikpela samting France i wokim long Nouma Accord.
Oli bin sainim dispela Noumea Accord long 1998, na long en i gat ol tingting olsem, France i mas givim moa na moa otonomi long New Caledonia, na dispela i mas karamapim ol wok blong muvim sampela pawa lusim French State igo long ol lokal otoriti na bihain oli ken kisim indiopendens bihain long 15 oa 20 yar.
Military blong Indonesia i tok em i reri long strongim wanpela tambu blong gaman long pasim dispela kako sip blong Norway wantaim mo long 400 pasindia, long ino ken igo insait long solowara blong kantri.
Tokman blong armed fos blong Indonesia, sapos sip ia i lusim Australia na sel igo long Indonesia, nevi bai stopim em.
Em i tok toktok blong Indonesia gaman i stap ples kilia, em bai ino larem ol pipol, husait ino kisim tok-orait long igo insait long kantri, long igo nating.
Methodist Sios blong Fiji i rausim pinis wanpela long ol bik-maus memba blong en, Constitutional Forum, wanpela NGO lain i strong long pasin demokrasi i mas kamap long kantri.
President blong Sios i tok ol i pinisim Reverend Yabaki longwanem em i stap insait long ol wok politik.
Reverend Yabaki long dispela taim istap insait long South Africa long wanpela bikpela kivung - Durban siti.
Papa kampani blong Norway sip Tampa, em i holim 460 tok em i wok long wet tasol nau blong lukim wanem samting Australia bai mekim long ol dispela pipol.
Jill Colgan i ripot olsem i kam long Oslo long Norway olsem, Willhelmson shipping kampani i tok kapten blong sip i bin salim wanpela ripot we em i tok, ol samting i stap isi long sip blong em tede nait.
Tasol, kampani i tok ol bai no nap lukautim ol dispela pipol inap long longpela taim tumas na Australia i mas tok orait long kisim ol dispela refuji.
Papa blong kampani, Will Willhelmson, i tok kapten i wok long gohet long sakim tok blong Australia gavman long lusim solwara blong kantri.
Long Fiji, namba blong ol pipol i bin vot long nambawan foapela de blong eleksen, i bin tambolo long haf blong olgeta pipol husat i bin putim nem long rol buk.
Ol eleksen ofisal i bin sidaun galasim gut ol namba em i bin kam aut dispela wik na tok, ating namba blong ol pipol bai vot bai bikpela moa liklik winim 90-pesent mak blong 1999.
Ol namba oli galasim pinis i soim olsem, samting olsem tu-handret-na19-tausen pipol i bin vot pinis taim oli pasim taim blong vot aste.
Eleksen bos, 47-pesent long ol nem i stap long rol buk.
Mr Rigomoto i tok ol namba oli tokaut long en long Tunde i karamapim olgeta vot olgeta pipol i bin putim, ino stretpela namba tru blong ol vot.
Tasol, em i tok ol Returning Officers i toksave olsem ol namba blong ol pipol i vot pinis i bikpela tru, moa yet insait long ol taun eria.
Ol papa blong dispela sip, Tampa, i tok maski wanem samting i kamap, dispela sip blong ol i no gutpela tumas long karim planti handret pasindia.
Insait long wanpela nius kivung long Sydney, Wilhelmsen, papa kampani blong dispela sip, i bin tok em i save ol bai stretim dispela hevi wantaim Australia gavman.
Wanpela ami genral blong Indonesia, bikmaus long kamapim sanis insait long miliari blong kantri, i dai pinis.
Krismas blong en i bin 49.
Lieutenant hausik insait long South Jakarta.
Wanpela tokman blong militari i tok ol i no kilia gut long dai blong genral.
General ofis blong militari, tasol ol i bin rausim em long wok long mun July las yar igo pinis, bihain long em i tokaut long ol korapsen blong olpela bos blong en.
Insait long faifpela mun em i holim dispela wok, genral i bin singautim militari long lusim wok politik long kantri na kamap wanpela defens fos tru.
Indonesia i bin kamapim insait long East Timor long 1999, bihainim refrendum vot.
Tasol dispela sanis long elekrol loa i bin gohet na oli no larim ol narapela senis ken long en.
Tupela long ol arapela tingting - lidasip code na tingting blong rausim ol provinsal seat, ol i bin rausim.
Stadi i soim olsem.
Wanpela nupela ripot i soim olsem, health blong ol Aboringines pipal na Torres Strait pipal, ino gut tru.
Australian Bureau blong Statistics na Institute of Health na Welfare, i bin wokim dispela studi na i soim olsem, bikpela namba tru blong ol Aborigines i wok long dei, laif blong ol i sotpela tumas na oli nap stap long haus sik winim ol white pipal.
Bikpela namba long ol i gohet long kisim sik diabetes, kidney ino wok na ol narapela kain kain sik.
Australia, laif blong ol Aboriginal man, igo inap tasol long 36 kristmas.
Em i tok, em i wari tru olsem, sampela long ol Aboriginal pipal bai mas ting olsem, em i oraet tasol na oli no wari long en.
Wanpela long ol lida i bin save pait hat agensim apartheid long South Africa, Krismas blong em, i bin 91.
Man oli ting bai kamap nambawan president blong East Timor, Xanana Gusmao, i tok, ating bikpela Fretilin majority pipol i elektim long East Timor bai ino gutpela samting long kantri.
Oli ting dispela pati bai winim namel long 60 na 90 pesent long vot, taim risalt blong eleksen long Fonde igo pinis, blong makim nambawan Assembly blong East Timor, i kam aut long September 5.
Oli ting United Nations edministresin bai makim wanpela gavman i kam long Assembly em bai gat 88-seat.
Mr Gusmao i tok em ino nap toksave sapos wanpela pati tasol bai kontrolim asembly.
Tasol em i tok, sapos wanpela pati tasol i winim bikpela majority tru, ating em bai ino gutpela tumas, long wanem em bai pasim olgeta kain kain lain long wok wantaim insai tlong gavman.
Samting olsem 91 pesent long olgeta 409-tausen pipol blong East Timor husat i bin rejista long vot, oli bin go vot.
Assembly em bai kirap bihainim dispela eleksen bai gat bikpela wok blong raitim kamap wanpela konstitusen blong dispela nupela kantri.
Tupela memba blong palimen blong lain coalition ibin laikim oli putim tambu long Mr.
Andrew Reydold ibin tok planti ol lida bai igat laik long harim wanem ol plan blong Mr.
Mugabe blong bihain taim blong Zimbabwe.
Emi tok emi gutpela taim tu long toktok wantaim Mr.
Lleyton Hewitt ibin rausim ol toktok ibin kamap olsem em ibin mekim sampela tok hambak insait long namba tri raun win blong em igo long black man blong America long US tennis Open.
Tasol Hewitt i tok inogat wanpela samting i rong long dispela toktok blong em.
Long Fiji, i luk olsem mak blong pipol i kamap long vot ino kisim stret mak oli bin ting bai kamap.
Samting olsem wanpela namel long sikispela pipol husat i bin rejista long vot, ino bin laik go vot.
Niusman Sean Dorney i ripot olsem, maski taim blong vot i pas pinis, pipol i mas wet inap long Mande taim wok blong kandim vot i stat.
Long stat blong wik, Fiji Supervisor blong Elections Walter Rigamoto, i bin ting mak blong pipol husat bai vot, bai winim moa long 90 pesent.
Tasol taim em i toktok wantaim media pastaim long vot i pinis, em i bin tok, mak blong olgeta pipol i bin kam vot bai liklik moa.
Em i tok em i nogat gutpela infomesin yet hau vot i bin go namel long Indo-Fijian komuniti oa asples Fijian komuniti.
Tasol, em i bin tok dispela eleksen i bin ron gut moa winim eleksen long 1999, em Mahendra Chaudhry i bin win long en.
52 krismas blong em.
Jump In My Car, iwok long pait long sik kansa longpela taim pinis.
Wanpela intanesanel aid ajensi oli kolim, kantri.
Ginny Stein i ripot i kam long Christmas Island olsem, dispela ajensi i bin tok dispela tingting bai givim planti moa wari long dispela grup husat i gat bikpela wari pinis.
MSF tokman Doctor Rob Richardson i tok em ino nap save blong wanem tru na oli wok long bagarap dispela grup.
Em i tok tingting blong salim ol moa long faif-tausen kilomita igo longwe long New Zealand oa Nauru, bai bagarapim moa yet laif blong ol em i bagarap pinis bihainim longpela wet antap long sip.
Em i tok nem blong Australia i bagarap nogut tru long wol bihainim dispela pasin blong en.
Gavman blong Nauru i tok em i wanbel long kisim ol dispela pipol bihainim gutpela pasin blong halvim pipol.
Olsem na em bai kisim na lukautim pastaim samting olsem tri-handret long ol pipol i stap long Tampa.
Wanpela toktok i kam long Nauru President Rene Harris i tok liklik ailan kantri blong em i gat spes na ples balus we ol dispela pipol i ken stap sotpela taim.
President Harris i tok, tok-orait wantaim Australia gavman long dispela i karamapim tu bikpela tingting olsem, dispela halvim bai noken givim hevi long pipol blong Nauru yet.
Praim Minista blong Australia, John Howard, i tok tenkyu long New Zealand na Nauru Gavman long wanem tupela i tok orait pinis long kisim dispela 460 Dispela tingting i pinisim nau ol bikpela hevi i bin kamap dispela wik we Australia ino laik larim dispela sip i bringim ol dispela refuji igo long Christmas Island, na we planti lain long wol i bin sutim tok long Australia long pasin blong en.
New Zealand i wanbel long kisim na galasim 150 long ol dispela pipol blong painim aut sapos oli refuji tru tru o nogat.
Nauru bai kisim ol narapela blong mekim wankain wok tu long ol.
New Zealand bai larim husat ol lain namel long 150 em bai galasim, long stap olgeta long kantri, sapos oli painim aut olsem, oli refuji tru tru.
Ol narapela husat Nauru bai galasim pepa blong ol, bai go long ol narapela kantri, wantaim tu Australia, sapos oli painim olsem, oli refuji tru.
Australia Praim Minista i tok dispela rot blong stretim dispela hevi, i wanpela tingting blong Australia noken larim ol dispela pipol antap long Tampa i kam insait nating long kantri.
New Zealand Praim Minista Helen Clark i tok New Zealand i laik ofarim halvim long ol dispela Australian long pasim ol kain pipol olsem husat i nogat stretpela pepa blong kam insait long kantri.
Wanpela national bodi i makim 30-tausen fama i save lukautim sipsip long Australia, i bin hamamas long wok blong Federal Minista blong Trade, Mark Veil, long opim rot blong Australia i ken long salim ol sipsip igo long America.
America bai rausim mak blong takis emi save putim long ol sip sip i kam long Australia na New Zealand.
Siaman blong Sheepmeat Council blong Australia, Bill Whithead, i bin tok insait long dispela tenpela yar igo pinis, Australia i bin nap long kamapim samting em ol arapela kantri i laikim.
2-hundret tausen America dola long South blong Jakarta.
Lippobank long city blong Bogor long Friday taim tupela man long moto-bike i kamap long ol long taim blong planti kar i pulap long rot.
Wanpela stilman i pulim aut gan blong em makim na sutim olgeta pipol long dispela mini-bus na kilim dai polisman na gad stret.
Draiver na man blong lukautim mobi ibin kisim bikpela bagarap tru.
Planti paul tingting na toktok i wok long gohet long Fiji dispela taim, sapos ol stoa i stop long kisim ol nambawan kaikai pipol i save bai olgeta de.
Wanpela long ol nambawan tingting Mahendra Chaudhry i bin wokim bihain long em i kamap Praim Minista long 1999 em long rausim dispela Bihain interim gavman em militari i bin makim, i bin putim dispela takis bek ken bihainim ku long yar igo pinis.
Tasol insait long wanpela kot keis em Fiji Labour Party blong Mr Chaudhry i bringim igo long Jas Anthony Gates, Jas i tok dispela takis i Em i givim oda pinis bai oli mas rausim VAT long ol kaikai stat tede, Septemba nambawan de, we em i laspela de tu blong vot insait long Fiji eleksen.
Tasol, hetman blong Fiji Revenue na Customs Authority, Tui Mailekai, i tok em bai noken givim oda long ol stoa long stopim VAT, long wanem em i tok ol tingting blong makim prais blong ol samting, i samting blong ol.
Mr Mailekai i tok em bai askim nupela gavman long wokim kwik nupela loa blong kliarim dispela samting.
Em itok- despela ol lain- em planti bilong ol i bilong Afghanistan bai pilim ol samting i safe na gutpela antap long Nevy ship- HMS Manoora na i winim despela kagro ship bilong Norway- Tampa we ol ibin sidaun tasol longen insait long wanpela wik ikam igo pinis nau.
Howard ibin tok thank yu igo long New Zealand, Nauru na Papua New Guinea long halavim ol despela pipol bilong ol narapela kantri em ol iwok long traim askim ol narapeal kantri long kisim ol.
Pacific bilong traim long stretik ol heve.
Ol eletrol ofisa insait long Fiji i lusim wanpela de olgeta bilong luksave na kauntim gut olgeta Postal Ballots bilong rere long stat kauntim ol vot tumora morning.
Bihainim ripot bilong Sean Dorney- oli pasim pinis olgeta leave applacation bilong olgeta polisman meri na planti bilong ol iwok long wok 24 awa shift or wok bilong was long olbalot bokis.
Insait long namba wan hap bilong bilong ol electrol ofis- ol ibin igat moa long wanpela de long luksave na stretim gut ol balot bokis na bihain salim ol igo long fopela long ol eria ol ibin makim bilong stat kauntim ol vot longen.
Samting olsem five -thousand 187 ol balot bokis nau istap aninit long lukaut bilong polis.
Director bilong Fiji Community policing insait long Fiji, Romannu Tikottikoca itok, insait long despela wanpela wik bilong vot- polis ibin ripotim or tokaut tasol long 15-pela ol birua long insait long ol taim bilong lelection.
Ol itok faivpela bilong ol despela birua - em long taim ol pipol ibin traim long vot aninit long name bilong ol narapela pipol.
Em itok- tasol pipol ibin behave gut tru - long taim oli makim wantaim election bilong yar1999.
Honorary Consul bilong Afghanistan insait long Australia ibin tok thank yu igo long New Zealand Prime Minista mInista - Helen Clark na Pacific Ailen kantri bilong Nauru long tok yesa long kisim ol despela refugee pipol.
Mahmoud Saikal iwok long sutim tok yet long Australia long em ino larim ol despela refugee PIPOL LONG IKAM SUA LONG aUSTRALIA.
Hia-wara i gohet long igo antap long Southern Mekong Delta, long Vietnam, bihain long bikpela ren i bin wok long pudaun inap long sampela wik na 28 pipal i dai pinis long en.
17 pipal wantaim tu 16 pikinini, i bin dai long Mekong Delta rijon na 11-pela i bin lus pastaim long Central Highlands blong kantri.
000 ol haus long southern DongThap province, we eitpela pikinini na wanpela man i bin dai long en.
Ol ofisel i bin tok, ino gat bikpela bagarap i bin kamap, long wanem ol farmers i bin kisim pinis ol crops oa kaikai long ol gaden blong ol bipo long ol haiwara i bin kamap.
Ol lain soljia bilong Israel ibin sutim idai tupela ganman bilong Palestine- insait long wanpela pait insait long West Bank City bilong Hebron- we igat planti ol paitkros longen.
Despela ol paitkros ikamap nau tasol- bihain long foren minista bilong Israel- Shimon Peres ibin tok, em ibin mekim ol wok bilong kamapim ol toktok kamapim peace wantaim lida bilong Palestine- Yasser Arafat.
Despela tupela lida ibin wok long traim kamapim ol meeting insait long las tupela wik ikam igo pinis- tasol ol toktok ino bin kamap long wanem tupela lida ino bin hamas long wanep or wanem taim ol toktok imas kiamap.
Peres na Praim minista bilong Israel Ariel Sharon ibin wok loong kamapim ol toktok long Sunday bilong despela wik ikam igo pinis bilong wanpela meeting ikamap namel long Mr.
Peres na Mr.
Arafat insait long Italy long despela wik.
Ol lain soljia bilong Israel na ol ol ganman bilong Palestine ibin wok long pait stat yet long sarere nait insait long Hebron- we ol ibin wok long lukim ol wankain pait insait longen.
Polis long Western Australia i gohet long ol wok blong painim aut long pairap blong bom insait long wanpela kari long Perth.
Oli bilip wanpela long tupela pipal i bin dai, em long wanpela olpela hetman blong Criminal Intelligence Bureau.
State polis commissioner, tokaut long husat tru i bin putim na pairapim dispela bom long kar.
23) pipal i dai pinis na 41 i bin kisim bagarap taim tupela train i bin bam long West Java, province blong Indonesia.
Polis long Cirebon, we dispela tupela train i bin bam long en long moning, i tok, tenpela long ol dispela i bin kisim bagarap, i bin kisim nogut tru.
Dispela tupela train, i bin lusim Jakarta, blong igo long Yogykarta, long Central Java, i bin bum long bikpela station long city, long fo-kilok, long bikmoning.
Antara news agency i tok makim sinia ofisa long Ciregon station long tok olsem, conductor blong wanpela long dispela tupela train na assistant blong em, i bin stap namel long ol pipal i bin dai.
Ol lain iwok long igo pas long Taliban Gavman insait long Afghanistan itok- i luk olsem kot bai harim ol kotkes bilong eitpela ol aid woka bilong ol westen kantri- wantaim tupela bilong Australia long aie bilong planti pipol or long pablic eria.
16) ol pipol bilong Afghanistan- aiting ol bai harim bilong ol yet or ol inoken bungim wantaim bilong ol narapela.
Ol ibin wok long holim kalapusim Diana Thomson na Peter Bunch bilong Western Australia na ol ibin wok long holim kalapusim tupela insait long Kapul stat yet long nama wan wik bilong mun August- wantaim tupela bilong America - fopela bliong Geramany na wanpela ten sikis ol narapela i bilong Afghanist.
Foren minista bilong despela bighet gavman bilong Islamlic movement- Wakil Ahmad Muttawakil itok- em bai inoken tokaut long wanem taim suprem kot bilong kantri bai stait harim kot kes bilong ol despela eitpela aidwoka bilong Shellter now International Aid Agency EM ISAVE ISTAP INSAIOT LONG gERMANY LONGEN.
Pastaaim longen- lain United Nations ibin askim ol kot usait bai harim kes bilong ol despela lain long harim na skelim gut kotkes bilong ol despela aidwoka.
Bitapaka eria blong East New Britain provins.
Federal loa blong America oli ken bihainim em tu long ol territori blong em.
Hai-kot blong America Samoa inoken bihainim tumas na iusim pasin blong Federal kot long ol kot keis blong island.
Ol memba blong palimen blong America Samoa ibin tok dispela keis blong kot long stap harim ol bikpela kot olsem.
Virtnam na China long America Samoa, nau oli pasim em pinis.
Gavaman blong Australia i kisim strongpela sapot tru ikam long ol pipol blong kantri long dispela strongpela tingitng blong em long putim tambu long ol autsait pipol ilaik kam insait nating long Australia oa asylum seekers.
Nius-meri Louise Yaxley ibin ripot olsem.
Autralia bai igo hed long putim eye long ol dispela pipol.
AGE na Sydney Morning Herald nius-pepa ibin soim olsem sapot blong Praim Minista ibin igo antap long 11-pesen igo inap long 57-pesen na 77-pesen i ibin tok orait long dispela pasin blong gavaman i mekim igo long sip Tampa.
Howard iwok long tok olsem dispela pasin blong em ino blong winim sapot taim National eleksen blong Australia iwok long kamap klostu.
Praim minista bilong Australia, John Howard ibin makim olsem em inap long kamapim wanpela toktok blong Free Trade namel long Australia na America long wik bihain olsem Australia aiting bai luksave long sampela senis insait long ol wokbisnis.
Insait long ol wok rere bilong despela lukluk raun- oli putim bigpela tingting long tupela lida itok orait long statim ol toktok long wanpela tred agreement namel long desela tupela kantri.
Tasol Praim minista itok, ol heve wantaim parliment bilong America i min olsem -em bai inoken kisim wanpela gutpela bekim kuik ikam long President Bush.
Acting Polis Comisiona blong Papua New Guinea, Joseph Kupo, i bin tokim Comison of Inquiry igo long protest bung blong ol sumatin long mun June, olsem wok polis i bin mekim long brukim bung blong pipal long Morauta House i bin savim laif oa pipal na bagarap long ol property.
Comissioner Kupo i tok polis i bin brungim bung protest long taim stret na mekim wok blong ol long kantriu.
Em i tok polis i mekim wok o duty blong ol long despela nait olsem tu long stat blong protest bung em ino bin kamap bihaenim loa.
Em i tok oli no bin kisim tokoraet pastaem i kam long polis long holim despela protest, em i bin brukim General police order na tu ino bin stret long Criminal code blong Papua New Guinea.
Em i tok em wok blong polis nau long wuas na lukaut long wanem samting i laik kamap long wanem despela protest i bin stopim ol wokman meri blong gavman long wok blong ol na tu em i bin stopim l servis, olsem public transport ino ron, ol skul i bin close wantaem tu ol health servis.
Cook Islands inap mekim nau iwok long igo daun liklik olgeta.
Cook Islands yet.
Bos blong Fiji election i sapotim wok em oli wok long mekim igo isi tru long kandim vot long nesenal election blong Fiji, tru em i tok tu olsem wok long kandim ol vot ino stat yet long planti ol sia long central division blong kantri tasol em i hamamas long wok nau i wok long gohet.
Sean Dorney i ripot olsem asde yet long moning-taim, oli bin makim long wok blong kandim vot bai i stat.
Tripela-ten-sikis hawa bihaen long ofisal stat blong wok blong kandim vot, Fiji election Supervisor, Returning ofisa blong bikpela division blong kantri, Central, i bin tokim em olsem ol tim blongem i no statim wok long kandim vot, oli wok long stretim ol bokis pastaem.
Tasol oli bin wok long putim ol postal vot wantaem ol narapela, na bihaen longen bai oli stat long kandim ol.
Long wanpela-ten-wan ol sia em oli kandim na kisim pinis risalt longen, long olgeta hap blong kantri, nainpela i stap long West blong kantri.
Planti long ol em long ol Indian communal sia, na olgeta Labour Party blong mahendra Chaudhry i bin winim, wanpela tasol igo long narapela pati.
Interim Praim Minista, Lasenia Qarase na pati blongem SDL oa Fiji Unity party i bin winim tupela sia pinis na wanpela i bin go long United General party.
Oli sasim pinis foapela Indonesia boskru long bringim hait ol pipal blong narapela kantri i kam long Australia.
Indonesia boskru i bin karim long bot blong ol i kam long solwara we oli bin bungim heve na cago sip blong Norway i bin go kisim ol.
Ol despela refuji nau i wok long stap long navy sip blong Australia em i wok long ron wantaem ol igo long Port Moresby.
Ginny Stein i ripot olsem despela foapela pipal kot ino laik kisim bail moni blong ol, taim oli bin kamap long kot long sotpela taim tasol long Christmas island.
Ol despela Boskru blong despela Indonesia bot, Palapa, i bin bungim heve taim, em i bin wok long ron wantaem samting olsem foa-handret-na-tripela-ten asylum seekers taim em i bin bungim heve na salim toksave long kisim halivim,.
Wanpela kago sip blong Norway the Tampa i bin harim toksave na halivim ol.
Oli bin stap antap long despela sip i nap long wanpela wik na asde nait, oli bin kisim ol long despela sip igo sua.
Wanpela polis prosecutor tede i bin tokim kot long noken givim ol bail long wanem em bai igutpela long ol despela man sapos oli karim ol igo long Perth we bai oli ken kisim halivim taim oli wet kot.
Em i bin tok ol dispela asylum seekers bin tokim ol olsem Australia Gavman i bin askim ol long kam long Australia.
Ol health offisa insait long French Polynesia i bilip- samting olsem 40 -pes bilong ol skul pikinini insait long kantri i fat tumas.
Insait long despela niupela rot ol ilaik bihainim- em bilong skulim ol pikinini long kaikaim ol gutpela kain kaikai em bai inoken mekiim ol ikamap pat tumas.
OL Solomon Islands sumatin em Gavman blong ol i sponsa long ol long skul long University blong Papua New Guinea, ating bai oli noken wokim ol exam blong ol long wik bihaedn, long wanem oli no peim fee blong ol long university.
Pacific Students Association, Vice President Selwyn Kole i tok Ministry blong education long Honiara i no toktok wantaem university liklik long toksave long sampela samting long fee blong ol ol.
Kole i tok ol sumatin ino kisim ol liklik pocket-moni blong ol na i wok long painim i hat long wokim skul blong ol.
Em i tok university nau ino laik kisim sampela moa niupela Sumatin blong Solomons, em Gavman i laik sponsa long ol long yiar bihaen.
Solomon Islands Gavman ino peim yet moa long faiv-million dola compensesin-pei igo long pipal husat i bin kisim ol bagarap oa sik long ol pait namel long ol laen wanpisin long kantri long yiar igo pinis.
Caretaker Fainens Minista, bin peim pinis moa long fiftin-million dola compensesin-pei long pipal husat i bin tok oli bin kisim ol kain bagarap na heve tu olsem namel long mun Desemba na 2000 na mun May long dispela yiar.
Reconciliation na Peace, oli bin peim igo long pipal, tasol oli no bin skelim gut ol bagarap oa heve taim oli askim long compensesin pei.
Tru oli peim pinis traipela moni tasol, Mr.
Rini i tok gavman i wok long kisim yet planti na planti moa claim yet i kam, em bai i kostim nau faiv-millin dola.
Em i tok despela bai i kamapim sampela heve igo long treasury oa gavman long sot long moni.
Rini i tok ol askim blong pipal long compensesin-pei long ol property-samting blong oli bin lus i bin kamap long 28-million dola.
Ripot i tok oli bin sutim indai tripela soldia na wanpela vivilian i bin kisim bagarap bihaen long ol separatist rebel i bin kamapim pait igo long wanpela army post long Aceh province.
Aceh i wanpela province blong indonesia na bikpela trabal i wok long kamap longen long nau.
A-F-P niusajensi i givim toktok blong local nius long tok olsem ol rebel i bin sut long gan long despela post long provincial capital, Banda Aceh bihaen long oli binsut long han-bom oa granade.
Em i tok wanpela local tokman blong Free Aceh Movement Ayah Sofyan, sampela taim bihaen i bin tok ol tasol i bin kamapim despelapait.
12-handret pipal i dai pinis long ol pait long Aceh, planti long ol i bin dai bihain long army i bin kamapim ol pait long mun April.
Oli salim pinis sampela moa ol soldia igo long despela province, em i rich long oil.
Ol rebel i wok long pait blong winim wanpela independent Islamic state, oli bin statim ol pait blong ol long 1976.
Ol helt otoriti long Papua New Guinea i tok wanpela sik i save kamap long skin na bun blong man, oli kolim yaws, i kamap bikpela long Bitapaka eria blong East New Britain provins.
Insait long science oli save kolim dispela sik - Frambesia, na em i save kamap long ol yangpela pikinini em oli save stap long ol eria i gat bikpela san.
Em i save mekim skin i solap na dispela skin solap bai kam na go na kam ken, inap long taim sik yaws i pinis.
Distrik helt ofisa long Kokopo, Edward Lamur, i tok em i gat nau tri-tausen pipol oli painim i gat dispela sik yaws, insait long dispela foapela wik igo pinis.
Ol medikel ofisa nau igo long Kokopo blong statim ol awenes progrem blong traim stopim dispela sik.
World Health Organisation i tok, oli bin ting oli kilim idai pinis dispela sik long wol, tasol i luk olsem em i kamap ken.
Dispela sik i save kamap long ol pipol i save stap long ol ples i pulap long ol pipia, na kalap long ol pipol taim oli dringim doti wara na we pipol i nogat gutpela ples blong pek-pek.
Praim Minista blong India, Atal Behari Vajpayee, i bin miting wantaim ol top kebinet minista blong em blong painim sampela wei blong kirapim bek ekonomi oa ol wok-moni blong kantri em i bin wok long go daun.
Ol gavman ofisal i tok wanpela long ol tingting oli kamap wantaim long miting em long kirapim wanpela komiti, em bai gat ol biknem saveman long en, blong wokim wanpela plen blong givim laif bek long ekonomi.
Minista blong Fainens blong India, Yashwant Sinha, i tok praim minista i bin tokim tu ol kebinet sekretri long kamap wantaim wanpela ripot bihainlong wanpela-ten-foa de long wanem ol tingting ol minista i kamap wantaim blong hariap na pinisim ol projek.
Indonesia bai wet na lukim wanem samting bai kamap taim ol minista blong Australia igo long hap blong toktok wantaim ol long sapos oli ken wokbung blong pasim ol Ol Australian Minista blong Foren Afes, Difens na Imigresin bai go long Jakarta tede blong traim na wokim wanpela wantaim Indonesia em bais ut long dispela hevi.
Australia Gavman i tok i gat pinis ol wankain wokbung i stap namel long tupela kantri insait long dispela tupela yar igo pinis.
New Caledonia i kirapim pinis wanpela nupela dipatment em bai save galasim ol kainkain dispela French Pacific teritori.
Pacific nius ajensi Pacnews i ripot olsem, i luk olsem French High Commission long New Caledonia i gat strongpela tingting long planti long ol kain hevi i ken kamap long ol kain kain lotu lain.
Komiti i gat ol memba i makim ol Catholic na Protestant sios, na tu ol ofisal blong jastis na polis dipatment.
Pacnews i tok dispela komiti bai skelim hamas lotu lain i stap insait long New Caledonia na sapos olsem wanem, em bai mekim samting blong pasim pipol bai oli noken go long ol.
Praim Minista blong New Zealand, Helen Clark, i bin salim wanpela pas igo long United Nations blong askim ol long kirapim wok blong lukluk long hau oli ken stopim dispela hevi oli kolim pipol i lusim kantri blong ol na i laik go insait long narapela kantri tasol oli nogat tok orait blong go insait.
Pas blong Helen Clark i bihainim ofa blong New Zealand long kisim na stretim refuji pepa blong 150 long dispela 430 Afghanistan husat i bin lusim moa long wanpela wik insait long kako sip blong Norway, Tampa, klostu long Christmas Island.
Ol narapela pepa blong ol long hap.
Ms Clark i tok intanesanel komuniti i mas mekim samting blong lukautim ol pipol blong Afghanistan husat i bin wok long bungim bikpela heve tru long draut na woa inap long panti yar.
Ol Solomon Islands sumatin em Gavman blong ol i sponsa long ol long University blong Papua New Guinea, ating bai oli noken wokim ol exam blong ol long wik bihain, long wanem oli no peim fi blong ol long univesiti.
Vice President blong Pacific Students Association, Selwyn Kole, i tok Ministry blong edukesin long Honiara i no toktok wantaem univesiti liklik blong toksave long wanem sampela samting bai kamap long fee blong ol.
Mr Kole i tok ol sumatin ino kisim ol liklik poket-moni blong ol na oli wok long painim i hat long wokim skul blong ol.
Em i tok univesiti nau ino laik kisim sampela moa niupela Sumatin blong Solomons, em Gavman i laik sponsa long ol long yar bihain.
Solomon Islands Gavman ino peim yet moa long faiv-milion dola kompensesin igo long pipal husat i bin kisim ol bagarap oa sik long ol pait namel long ol Malaita na Guadalcanal.
Caretaker Fainens Minista, Snyder Rini, i tokaut olsem Gavman i bin peim pinis moa long fiftin-milion dola kompensesin long pipal husat i bin tok oli bin kisim ol kain bagarap na heve tu olsem namel long mun Desemba 2000 na mun May dispela yiar.
Reconciliation na Peace, oli bin opim long pipal, tasol oli no bin skelim gut ol bagarp oa heve taim oli askim long kompensesin.
Tru oli peim pinis traipela moni tasol, Mr.
Rini i tok gavman i wok long kisim yet planti na planti moa claim oa askim yet em bai kostim nau faif-milian dola.
Em i tok despela bai i kamapim sampela heve we Treasury oa gavman bai sot long moni.
Rini i tok ol askim blog pipal long kompensesin long ol samting i bagarap na ol samting i bin lus, i bin kamap long 28-milion dola.
Acting Police Commissioner blong Papua New Guinea, Joseph Kupo, i bin tokim Commission of Inquiry em i wok long painim aut moa long protes blong ol sumatin long mun June olsem, sapos polis ino bin mekim samting kwik blong pasim protes na rausim pipol long Morauta House, planti moa pipol bai dai na planti samting bai bagarap.
Commissioner Kupo tok tingting blong rausim ol planti pipol dispela taim i stret blong sevim ol samting blong kantri.
Em i tok polis i bin gat duti dispela taim blong mekim samting kwik long wanem dispela protes i bin brukim loa.
Em i tok ol pipol i holim protes ino bin askim tok orait pastaim blong polis long protes, na dispela pasin i bin burukim Police General Order na sampela hap blong Papua New Guinea Criminal Code.
Em i tok polis i bin mekim wok blong en long pasim trabal long wanem dispela protes i bin pasim ol wokman blong gavman long mekim wok blong ol, na i bin bagarapim tu ol sevis, wantaim pablik trenspot, ol skul na helt sevis.
Tasol Commissioner i bin tok, em i tru polis i mas noken ting em i stap antap long loa, na i tok em i tru tu olsem, samting em i bin mekim dispela protes igo bagarap em long wanem nogat gutpela toksave i bin kamap namel long polis na ol sumatin.
Karachi, long South Pakistan.
Police i tok oli bin putim despela bom aninit long wanpela long ol sia na em i bin pairap, fifteen minute bihaen long bus i bin lusim terminal.
Despela blst i bin kamap long front blong central Jail long eastern district blong city na ol hausik i tok rupela pasindia i bin kisim bikpela bagarap.
Long narapela trabal, tripela pipal, wanpela long ol em wanpela pikinini i bin kisim bagarap long taim oli bin sut long bom igo long market ples long southern Karachi, Pipal i bin pulap long marjet long desela taim.
Lida blong Fiji Leba pati, Mahendra Chaudhry, ino laik tok em i lus pinis long eleksen.
Pati em interim Praim Minista Laisenia Qarese i lidim, inap long winim samting olsem 30 seat oa moa, na dispela bai nap halvim em long lidim nupela gavman.
Tasol Mahendra Chaudhry i tok, oli bin em.
Mr Chaudhry i tok Fiji Leba Pati bai kisim dispela samting igo long kot bai kot i noken larim win blong sampela lain.
Em bai rait pas tu igo long ol intanesanel obseva blong United Nations na Commonwealth, na askim ol long noken tokaut pastaim olsem, eleksen i bin fri na fea inap long taim oli galasim gut pinis samting em i toktok long.
88) memba, na em i sot long winim two-third majority em i mas gat blong oraetim ol sanis long costitution.
Tasol despela Revolutionary front for and independent East timor, i holim yet bikpela majority long constitutent assembly.
Tasol, Lusa news agency long East timor i tok Democratic pati, em ol lida blong Student Movement bai i kamap namba-tu bikpela pati, na em bai i gat sevenpela representatives.
Social Democratic pati, blong Governor bifo blong terriory, taim em i bin stap long Indonesia kontrol, Mario Carrascaloa, i bin winim sikispela sia.
Timorese Social Democratic Association i bin winim tu sikispela sia.
Samting olsem nainti-wan-percent blong pipal em oli bin nap long vot, i bin castim vot blong ol long 8pelaten-memba constitutent assembly em bai i kamap parliament long bihan-taim blong nation.
Gavman bilong New Zealand i sutim strongpela tok long Gavman bilong Niue long lusim pablic moni taim paliment ino givim tokorait longen.
99 fainensal yar taim em i paliment ino bin tok orait longen.
New Zealand i save givim bikpela halavim moni tru long Niue na ino long taim igo pinis em i bin daunim mak bilong halavim bilongen na tok lukaut long Niue olsem, em bai was klostu long wei Niue i usim ol halavim moni long bihain taim.
Chief Auditor i tok, sampela long ol bikpela eria we oli lukim klia olsem Niue i usim karangi moni, em long airline, tourism development, health na fuel saplai.
Japan i autim pinis tingting blong em olsem, em bai salim ol soldia igo long East Timor long stap insait long ol wok blong United Nations peacekeepers.
Wanpela maus-man blong Defence fos long Japan i tok, bikman blong Defence long kantri, bai holim toktok long dispela tingting long Jakarta, long wik bihain, pastaim long wanpela lukluk igo long East Timor.
Sapos oli gohet wantaim dispela tingting, em bai namba wan taim Japan i salim ol soldia blong em igo long narapela kantri blong stap insait long wok blong peackeeping, bihain long em i bin salim 12-handred ol soldia igo long Cambodia long 1992.
Mama loa blong Japan i no larim ol soldia blong em long stap insait long ol wok blong U-N peacekeeping insait long ol eria, we ino agrimen blong pasim ol pait.
Australia Praim Minista, John Howard i katim sot lukluk -raon em bai i mekim igo long America, na tok em i laik kambek long Australia long taim stret long parliament i statim ken miting blongen.
Joe prichard i ripot olsem nius i kam long Ofis blong Praim minista i kamap wanpela de, bihan long nogat gutpela kaikai i bin kamap long ol toktok long free trade agreement wantaem America.
Praim Minista i bin wok long hope bai em i kisim gutpela nius long agreement long ol toktok em bai oli holim long free trade agreement, tasol em i tok despela nau bai i noken kamap i nap sampela taim bihaen.
Minsta for small Business, Ian McFarlene.
Parliamanet i miting, bihaen long next wik.
San Francisco na Silicon valley.
Tripela biknem gavman minista blong Australia i kamap pinis long Jakarta blong statim lukluk raun inap long tupela de.
Raun blong ol igo i blong statim kempein blong pasim ol pipol blong narapela kantri em oli save go long Indonesia pastaim na bihain hait i kam long Australia -- ol pipol em oli save kolim -- asylum seekers.
Imigresin Minista Phillip Ruddock bai mas traim long daunim ol bel-heve em i bin kamap namel long tupela kantri, bihainim trabal we kako sip blong Norway, em long Tampa, i bin sevim sampela asylum seekers na i laik karim ol i kam long insait long Australia, tasol Australia gavman i bin tambu long ol.
Tasol taim oli kamap long Jakarta, oli bin bungim strongpela toktok long gavman long hap.
Ol toktok i kam long ol sinia minista blong Indonesia olsem Australia gavman i bin usim heve wantaim kako sip Tampa olsem wanpela samting blong politik.
Foren Minista Hassan Wirayuda i bin tok, pasin Australia gavman i bihainim long dispela heve i bin olsem sanap wantaim laun spika na bikmaus long tingting blong en yet.
Sikispela long ol militnat, i bin dai long Magam vilis, long ol pait i bin kamap klostu long health resort long Kokernag, em i stap igo long south long summer capital blong kashmir, Srinager.
Polis i tok ol counter-insergency ofisa blong Indian army, i bolkim pinis rot igo long Magam, bihaen long oli bin kisim ripot long wanpela laen militia wantaem ol gan i bin stap long despela area.
Long dispela taim, tupela Muslim rebel, oli bin luksave long ol olsem ol blong Pakistan, i bin dai long pait long northern Kupwara districk.
Namba-ttu pait long despela istrick, i bin kamap long hakapathar we oli tok tupela separatist i bin dai.
Wanpela taripela paia em i bin kamap hariap trun long South Africa, Kruger National park, i kilim indai pinis wanpela-ten-nain pipal na foapela elephant na i bin mekim ol laen blong halivim long movim aut eitpela tourist.
Ol ofisa i save lukautim South africa National Parks i tok despela pia em i bin stat long Tunde, na em i bin kilim indai foapela game ranges na wanpela-ten-faiv memba blong wanpela vilis em i stap klostu.
Park i bin hireim oa peim ol despela meri long mekim sampela wok, long kisim grass blong salim blong wokim haus, na oli bin wok taim paia i bin kamap raonim ol.
Ol ofisal i tok i luk olsem ol despela pipal i bin indai, i bin traim long ronawei long paia, tasol hat oa flame blong paia i bin kisim ol.
Ol rangers i bin painim tu ol mit na bon blong ol bikpela elephant em paia i bin kilim ol.
Samting olsem, tu-tausen pipal i bin stap insait long wanpela funeral oa lotu blong planim bodi blong Coast long Queensland.
Strachan i bin dai long birua blong wanpela helicopter, long Mount Archer, long Brisbane, long wik igo pinis.
Polis na ol soldia wantaem gan long Fiji i stat pinis ol security wok em oli bin kirap nongut longen, long taim kandim blong ol vot long election i wok long gohet long kantri.
Em i tok em bai i gutpela long kantri long lukim olsem niuela gavman i stap oa servim full-term oa taim blongen, em long faivpela yiar olgeta.
Despela wok em oli wokim long olgeta hap long kantri, i min olsem bai oli putim ol rodblok long sampela key area tasol ino blong stopim ol kar blong chekim ol.
OL riot polis na fire service bai i stap tu long despela scurutry wok blong ol.
Solomon Isands i tok, em i kisim pinis moa long 330-tausen Australian dola i kam long Taiwan bilong halavim em i rerem geleneral eleksen despela yar.
Oli tok makim Embassy blong Taiwan insait long Honiara long tok olsem, despela moni i nambatu long tripela hap halvim olgeta blong Taiwan igo long Solomon Islands Electoral Comission.
Wanpela mausman i tok Commission i bin holim sotpela toktok wantaim embesi long wanem ol wok rere i wok long kamap, na laspela hap long dispela halvim bai redi klostu.
Trade Union muvmen blong Solomon Island i bin sutim tok long Gavman long lusim nating moa long 15 milian Australian dola em i save kisim long kain takis oli kolim igo pinis.
Em i tok tu olsem, union i wok long traim long kamapim wanpela miting wantaim askim bilong Union.
Transport minista bilong Australia, John Anderson, i bin autim bikpela tingting wari long heve long moni em Ansett Airline i wok long bungim.
Ansett i wok lusim samting olsem 1-million dola long wanwan de.
Gavman bilong New Zealand i wok long tingting long sapos em i ken larim Singapore Airline i baim sea insait long Air New Zealand, papa blong Ansett.
Despela bai min balus kampani bilong Singapore bai givim moni bilong stretim ol heve blong Ansett.
Tasol ol samting ino klia yet long wanem taim New Zealand bai kamapim tingting long dispela samting.
Planti taim nau Mr.
Andreson i wok long holim ol toktok wantaim Fainens Minista blong New Zealand Michael Cullen long dispela heve.
Hetman blong United Nation wok insait long East Timor i wok long toktok pinis wantaim Fretilin long kirapim nambatu provisanel gavman.
Niusman Fernando de Freitas i ripot ikam long Dili olsem, UN i toktok wantaim Fretilin bihainim bikpela win blong en long eleksen.
Insai tlong wanpela toktok i kam aut long televisen long hap, Sergio Vierra de Mello i bin tokaut long bikpela tok hamamas blong en igo long pipol blong East Timor na ol pati long wanem oli bin vot long gutpela pasin na nogat trabal i kamap.
Oli tokaut pinis olsem, Fretilin i bin win -- em i bin winim 55 long olgeta 88 seats long Constituent Assembly.
Tasol risalt tru bai kam aut long Mande, taim indipendent bod ov komisinas i putim mak blong ol long en.
Sergio de Mello i tok em bai maki nau nambatu trensisanel gavman.
Bai oli makim dispela long wik bihain.
West Papua Independence Movement i sutim tok long ol kantri long Pacific na tok, oli halvim halvim em long stretim heve i kmap long ol refuji bilong Afghanistan.
Richard Dinnen ripot olsem, mausman blong Presidium Dewan Papua, Franzalbert Jokuracism oa pasin blong skelim kala skin pipol, em i wok long gohet nau insait long South Africa, i mas lukluk long despela pasin bilong Australia.
Em i tok, bipo yet Australia i bin gat nem long em ino save laikim ol refuji.
Wanpela memba blong America Congress i laikim oli kirapim wanpela intenesenal tribunal long mekim wok long lukluk igo long wanem kain wok Indonesia army i bin mekim long taim ol militia i bin kamapim trabal na kilim indai pipal, long wanem oli bin kros long East Timor independence vot, tupela yiar igo pinis.
Despela memba blong Congress blong Massachusettsi bin mekim despela toktok bilong makim second anivasari blong indai blong tu-tausan pipal insaet long haus lotu long Suai, wanpela settlement long hap igo long western area.
Em i laikim despela tribunal long mekimsave long husat ol laen oa pipal i bin reddim tingting long putim ol militia long kamapim trabal na pait bihaen long despela indepedence vot long mun August long 1999.
McGovern i bin askim strong toktok tu long oi mas wokim sampela samting blong wuas na lukautim ol refuji husat i bin onawi igo long West Timor, na oli no nap nap gobek long East timor.
Em i bin mekim ol toklukaut tu long ol America Gavman ofisa long noken statim ken ol halivim long wok blong military igo long Indonesia.
Australian airline, Ansett i tok i tru em i wok long lusim mo long wan-million dola long wan wan dei longwanem em i wok long kisim bikpela airline resis long domestic sevis.
Papa kampani blong Anset, Air New Zealand, ibin autim dispela toktok igo long New Zealand Stock Exchange.
Air New Zealand tu i tok aut olsem Singapore Airlines i daunim prais em ol ibin tingting long baim bikpela hap blong airline.
Dispela mani nao bai igo mekim gut sampela long ol lapun balus blong Ansett.
Long wankain taim, Praim Minista blong Australia, John Howard, i sakim moni halvim igo long airline.
Dr Wooldridge ibin stap insait long Federal palimen stat iet long 1987.
Chisolm insait long Victoria na bihain narapela seat, Casey.
Ol i ting em bai tok-aut long dispela insait long wanpela press conference tede long apinun.
Foren Minista, Alexander Downer, i tok welkam long ol tok promis em Zimbabwe ibin mekim igo long ol Commonwealth kantri, wantaim tu Australia.
Mr Downer i tok sapos Zimbabwe i bihainim olketa samting em i mekim long Nigieria, Gaman blong Mugabe bai i mekim ol sanis tru.
Toktok blong Foren Minista i tok Australia na Commonwealth bai galasim gut ol wok kamap insait long Zimbabwe insait long dispela ol mun ikam.
Local tourist Industry long Cook islands i sutim tok pinis long Gavman long wanem, oli tok em ino save givim inap halivim long moni.
Chairman blong Cook Islands Tourism industry council, Robert Skews husat bai i pinis nau, long despela wok i tok gavman ino save luksave long bikpela wok tourisim i save mekim long kamapim moni blong halivim economy blong kantri.
Em i tok nau kantri i wok long winim bikpela moni long tourism na i gutpela long lukautim despela industry long gohet na mekim gutpela wok na gavman i mas sapotim.
Downer i bin mekim despela toktok long Jakarta, we em wanpela na tu Minista blong Immigresen, na Defens i bin holim ol toktok wantaem ol Indonesia ofisel i nap long tupela de.
Em i tok em i hamamas long ol toktok blong ol Indonesia tu long despela samting.
Kandim blong ol vot i pinis insait long Fiji eleksin wantaim las hap blong vot i pinis bihainim faifpela dei.
Las sia blong palimen ibin igo long nupela pati blong ol as-ples Fiji pati, em interim Praim Minsita Laisenia Qarase.
Sean Dorney i ripot olsem S-D-L pati blong Mr Qarase i winim pinis 31 sia, pati blong Mahendra Chaudhry - Fiji Labour Party i winim 27 sia tasol.
Mahendra Chaudhry i tok dispela risult ino bihainim stret lo, na i tok em i givim complain oa toktok koros blongen igo lain Commonwealth team asde.
Em ibin askim ol long ino ken givim mekim toktok long gutpela risult blongen igo nap ol i painim aut ol heve blong en.
Laisenia Qarase igo pas long laik holim praim minista wok.
Mr Qarase i traim long kisim namba, maski long halvim blong George Speight, Conservative Alliance.
Insait long wanpela toktok, Foreign Minista Phil Goff i tok ol memba husait igat ol strongpela tingting blong ino laik wok bung i kisim ol bikpela wok long gaman bai inap kamapim planti tingting nogut.
Na em i tok planti long ol New Zealand pipol i tok sapos coup lida, Goerge Speight i holim wanpela sia long Palimen oa gaman, em bai ino luk gut tumas.
New Zealand Foren Minista i tok sapos ol i givim marimari long Speight, em bai autim ol krangi tingting long ol kantri blong wol, olsem husait ol bik-het lain i laik kamapim wankain trabol olsem em, long ol, em bai gutpela t tasol.
Na, Australia Foren Minista Alexander Downer i bin toktok halvim wok blong Indonesia long pasim dispela pasin oli kolim i tok em gutpela pasin i halvim Australia.
Oli bin toktok tu long wokim ol gut moa ol wok blong kontrolim ol boda blong tupela.
Mr Downer i tok laik blong Indonesia long halvim Australia long dispela hevi nau i stat karim kaikai.
Lida blong Fiji Labour Party, Mahendra Chaudhry, i tokim President long stretim hevi nau i kamap bihainim eleksen, we pipol ino klia long husat tru i win.
Sean Dorney i ripot olsem, ol bung-toktok i wok long gohet yet blong kirapim nupela gavman, tasol em i luk olsem Mr Chaudhry bai painim i hat nau long kamap praim minista ken.
Dispela i bihainim toktok blong Commonwealth olsem, tok blong Mr Chaudhry olsem oli bin paulim vot em na pati blong em long eleksen, olsem na oli no kisim bikpela win, ino tru.
Labour oa S-D-L blong interim Praim Minista Laisenia Qarase, i bin winim bikpela namba tru blong holim majoriti.
Tasol em i klia olsem, Mr.
Qarase i wok long go pas.
Em i gat foapela nupela gavman, maski sapos pati blong George Speight - em long Conservative Alliance, ino halvim em.
Tasol wok blong Mr Qarase ino isi.
Chaudhry i tok President, Ratu Josefa Iloilo, i mas kam insait na mekim sampela samting blong stretim hevi.
Aninit long Fiji Constitution, Fiji Labour i gat rait long holim sampela ministri wok long nupela gavman, maski sapos President i makim Mr.
Qarase i kamap Praim Minista.
Chaudhry i bin tok Labour ino stretim tingting yet sapos em bai kisim ol ofa blong ministri.
Central Kalimnatan Provins bilong Indonesia i bin raitim kamap wanpela niupela lo bilong larim planti tausan ol Madurese, em oli bin ronwe long ol paitkros namel long tupela lain wanpsin dispela yar, igo bek ken long Central Kalimantan.
Gavana bilong Provins, Madueres na ol asples Dayak i kam sidaun bung long gutpela bel-isi na pasin ken.
Moa long 500 pipol pipol i bin idai na 80-tausen migrant Madurese i bin ronwe igo nambaut long ol narapela provins bilong Indonesia.
Gavana Agani i tok dispela nupela loa bai tokaut klia long rait na tingting blong olgeta pipol blong provins, maski oli blong wanem lain wan pisin.
New Zealand Fainens Minista, Dr Michael Cullen, i tok, klostu nau ol bai tokaut long wanpela plen blong halvim Ansett Airlines husat i wok long bungim bikpela hevi long moni.
Tasol Dr Cullen ino tok klia blong wanem na em i gat dispela strongpela bilip ol samting bai orait tasol long Ansett.
Em i bin tok halvim tasol toktok blong Praim Minista Helen Clark olsem, wanpela plen blong halvim Ansett i stap.
Air New Zealand bai tokaut long long dispela 12 mun igo pinis long Fonde.
LOng dispela taim oli hope toksave bai kam aut long wanpela plen blong putim moa moni igo insait long Ansett.
34) product Tupela kantri i tingting long statim dispela pastaim long long pinis bilong despela mun.
Praim Minista bilong Malaysaia, Mahathir Mohamad, i bin toktok long despela ol rot bilong ol wok bisnis insait long wanpela miting bilongen wantaim Praim Minista bilong Thailand, Malaysia na Thailand i bin sainim ol tokorait insait long mun July em i givim oda long central bank bilong tupela long oli bihainim ol wankain rot long taim bilong baim na salim ol samting.
14) ol product bilong Malaysia long tupela-ten product bilong Thailand long blong dispela mun Septemba.
Australia Immigration Minister Philip Ruddock i tok ol asylum seekers i bin tok lukaut long paitim ol boskru blong wanpela Indonesian bot, taim dispela bot i bin traim long karim ol igo bek long Indonesia.
Mr Ruddock ino laik tok klia we ol bai bringim ol nupela pipol nau tasol oli putim antap long HMAS Manoora.
Secretary of State bilong America Japan, long America na Japan emi i bin pinisim World War Two.
Tupela lida i bin apim glas champagne insait long wanpela liklik bung long San Francisco.
Long toktok blong em insiat long despela bung, Foren Minista bilong JAPAN i tok, planti belheve i wok long kamap insait long Asia Pacific rijen, na moa beta ol kantri i was gut oltaim blong lukim olsem ol samting i stap orait na nogat trabal i kamap.
Foren minista bilong Japan i soim tingting sore long ol pipol bilong ol pipol usait ibin bungim heve insait long ol ol wokbung namel long Japan na America.
Em ibin makim despela toktok bilongen long wanpela protest ol pipol bilong Japan ibin kamapim bilong soim tingting inolaik bilong ol long military bilong America istap insait long Japan.
Okinaya Island we ol soljia bilong America ibin mekim planti ol pasin nogut igo long ol meri bilong Japan we despela ibin kamapim ol bigpela protest pinis insait long Japan.
Na nau yet, Singapore i tok em ino laik go insait long ol toktok long bihain-taim blong Ansett Airlines Singapore i tok olsem, maski Singapore Airlines i holim wan-kuota long olgeta Singapore deputy Praim Minista, Lee Hsien Loong, i tok Gavman blong em i gat strongpela bilip olsem, ol investmen blong en insait long Singapore Airlines bai stap gut tasol.
Mr Lee ino bin laik toktok long sapos Australia Gavman i mas halvim Ansett.
Na long sports.
States Open Tennis Champpionships.
Na America insait long final bilong ol man tumora long moning, Australia taim.
In the worst massacre in Algeria for years, an armed group has killed 11 people and wounded eight in a port town near Oran in western Algeria.
Police say the victims were attacked in the town of Arzew during a Muslim funeral vigil at dusk and say the attackers - believed to be Islamic fundamentalists - were among those injured.
They say the attackers were dressed in combat uniform when they arrived at the funeral.
The killings were part of escalating violence across Algeria which has claimed 170 lives over three weeks.
